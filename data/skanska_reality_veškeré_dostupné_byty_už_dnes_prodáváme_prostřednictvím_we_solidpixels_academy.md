<p>Skanska Reality: Veškeré dostupné byty už dnes prodáváme prostřednictvím we | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Případové studie
Skanska Reality: Veškeré dostupné byty už dnes prodáváme prostřednictvím webu
8 minutObsah článku</p>
<p>Kvalitní současná architektura
Video case study
Udržitelnost jako téma číslo jedna
Brownfield Cukrkandl v rukou komunit
Udělat si web po svém</p>
<p>Skanska Reality představuje propojení nadnárodního stavebního a developerského giganta s koncovými uživateli jednoho z jeho produktů - současnými a budoucími obyvateli bytů, které Skanska postavila či právě staví. Prostřednictvím svého nového webu má za úkol dobře představit filozofii společnosti, realizované i právě vznikající projekty. A jako progresivní hráč na trhu s nemovitostmi k tomu potřebuje ty správné prostředky.
Kvalitní současná architektura
V Praze bychom těžko našli čtvrť, která by se lépe hodila pro sídlo společnosti Skanska, než právě Karlín. Jeho architektonicky progresivní prostředí poskytuje firmě skvělé zázemí pro prezentaci jak jejích vizí a hodnot, tak i její moderní administrativní budovy, proskleného utilitárního skeletu z dílny slavného katalánského studia Ricardo Bofill Taller de Arquitectura. Tento projekt, který si Skanska sama zrealizovala, navázal na předchozí sousední projekty v rámci urbanistického celku Corso Karlín.
Kvalitní současná architektura je jedním z kýžených výsledků činnosti společnosti, u každého projektu je však potřeba diskuze se všemi, kterých se přímo týká. „Není překvapivé, že se rádi inspirujeme ve skandinávských zemích, a to nejen u projektů z dílny Skanska. Ke spolupráci si vybíráme renomovaná architektonická studia, kam bezpochyby patří Chybík + Krištof, pak také Jakub Cigler Architekti, Jestico &amp; Whiles, EBM Group, 22:22 architekti a mnoho dalších. Do jejich práce ale zasahují názory ostatních – díky participaci dáváme v plánovací fázi prostor lidem z lokality, ve které projekt vyroste, podstatným faktorem je slovo městské části a její potřeby. My sami máme vysoká očekávání, standardy a postupy. Finální architektonický návrh je tak dílem spolupráce odborníků a veřejnosti,“ nechává se slyšet Renata Vildomcová, ředitelka marketingu a komunikace české odnože developerské části Skanska.
„Finální architektonický návrh je dílem spolupráce odborníků a veřejnosti.“</p>
<p>Podívejte se na video case study se Skanska Reality o zkušenostech s novým webem, prohlídkách vzorových bytů ve virtuální realitě a dalších nástrojích, které pomáhají v přímém prodeji bytů přes web.</p>
<p>Udržitelnost jako téma číslo jedna
Směřování k čím dál větší udržitelnosti je pro Skansku tématem číslo jedna. „Baví nás projekty, které mají prokazatelnou přidanou hodnotu v oblasti udržitelné výstavby, nízkou a do budoucna nejlépe nulovou energetickou náročnost, umí inspirovat i způsobem využití materiálů a veřejného prostoru. V lokálním prostředí vnímáme sílící trend, kdy k nám mnoho architektů přichází jako k developerovi, který očekává ten nejvyšší udržitelný standard,“ říká Vildomcová.
„Baví nás projekty, které mají prokazatelnou přidanou hodnotu v oblasti udržitelné výstavby, nízkou nebo nejlépe nulovou energetickou náročnost, umí inspirovat i způsobem využití materiálů a veřejného prostoru.“
Skanska Reality využívá k prodeji svých bytů Realtify od solidpixels. Zjistěte, s čím může pomoci vám.</p>
<p>Prozkoumat řešení
Zatím nejudržitelnějším místním počinem Skanska bude chystaný projekt modřanského cukrovaru. „Troufnu si říct, že Modřanský cukrovar bude nejudržitelnějším projektem v nabídce tradičního českého developmentu. Snižujeme tu spotřebu pitné vody až o 40% díky systému šedé vody a promyšlené práci s vodou dešťovou. Celou pětinu betonů nahrazujeme rebetongem – kvalitativně srovnatelným betonem z recyklovaného kameniva. Na střechách umístíme fototermické panely o rozloze 1200m2. V prostoru najdete stovky stromů, keřů, bude tu sad i les,“ dodává.
Brownfield Cukrkandl v rukou komunit
Od roku 2018 je aktivní tzv. brownfield Cukrkandl, část uzavřeného pozemku po bývalém Modřanském cukrovaru, který měl být univerzálním místem pro setkávání komunit a jejich sportovní, společenské a jiné vyžití. Důležitým prostředkem pro komunikaci s veřejností se staly stránky Cukrkandlu, které jsou součástí webu Homes by Skanska, kde společnost prezentuje právě probíhající projekty, aktuální nabídku bytů, kde zájemci mohou svůj vybraný byt napřímo poptat, ale představuje i firemní filozofii týkající se kultury bydlení.
Udělat si web po svém
U tak velkých nadnárodních koncernů jako je Skanska bývá zvykem, že jakýkoliv nově vzniklý web podléhá přísným pravidlům a zpravidla také vzniká na stejném řešení jako web firmy mateřské. To byl nejprve i případ české Skanska Reality. Větší úpravy na původním webu byly však díky jeho komplexnosti a nadnárodnímu propojení mnohdy zdlouhavé a drahé, proto se české vedení rozhodlo, že si vybojuje výsadní pozici a postaví web Homes by Skanska na solidpixels nezávisle na ostatních webech společnosti.
„Web je pomyslné okno do našeho firemního domova. Měl by být pěkný, uklizený, klienti by se v něm měli cítit dobře a rádi se k němu vracet. Už z prvního dojmu z něj musí vycházet náš jasný zájem o klíčová témata a filozofii firmy - podpora životního prostředí, inovativní mindset, budování veřejného prostoru a trvale udržitelného produktu. Aby vznikl kvalitní web, je důležité mít na začátku kvalitní suroviny - v tomto případě dobrý obsah. Klást důraz na špičkový content marketing je klíčové,“ říká marketingová specialistka české odnože společnosti Gabriela Hlaváčková. </p>
<p>„Náš web je jak výkladní skříní, tak i účinným prodejním nástrojem. V současné době díky němu prodáváme všechny byty, které jsou u nás aktuálně k dispozici. Zájemci se díky virtuální prohlídce a přehledně podaným informacím z našich stránek dozví vše, co chtějí a prostřednictvím formulářů zanechají kontakt pro naše makléře. Ti už s nimi následně vyřeší vše potřebné,“ popisuje proces rezervace bytů Hlaváčková. „Našimi požadavky na nový web byla jednoduchá administrace, flexibilnější podpora, rychlejší odezva na potřeby vývoje webu, modernější a atraktivnější vzhled, možnost umístění virtuální reality nebo třeba propojení s CRM systémy, jako je například Microsoft Dynamics. Toho všeho se nám s novým webem podařilo docílit.“ dodává.</p>
<p>Nechte se přenést do budoucnosti prodeje nemovitostí s Realtify.</p>
<p>Prozkoumat řešení
Více inspirace pro lepší web</p>
<p>Jak zefektivnit náborový proces s pomocí profesionálního kariérního webu</p>
<p>Inspirace</p>
<p>Jak dosáhnout co nejhladšího a nejefektivnějšího průběhu náboru? Na cestě k ideálnímu zaměstnanci je hlavní správně zacílit náborovou kampaň, zaujmout ty správné uchazeče, dostatečně informovat a šetřit čas nastavením automatizace dílčích procesů. K tomu je nezbytný funkční kariérní web. </p>
<p>Vojta Václavík z KRO Kitchen: Jiná možnost než jít online už v gastronomii není</p>
<p>Inspirace</p>
<p>Celý gastronomický sektor musel s příchodem koronaviru začít fungovat úplně jinak, než byl doposud zvyklý. Online. Co může podnikům v adaptaci na změny trhu pomoci? A jak se s touto výzvou za pomoci webu od solidpixels pere vinohradské bistro KRO Kitchen?</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>