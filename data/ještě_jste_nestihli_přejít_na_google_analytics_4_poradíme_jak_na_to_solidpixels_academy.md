<p>Ještě jste nestihli přejít na Google Analytics 4? Poradíme, jak na to | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Ještě jste nestihli přejít na Google Analytics 4? Poradíme, jak bezbolestně na to
9 minutObsah článku
 Proč se to dějeProč je dobré začít používat GA4 už nyníJak si nové Analytics nastavit v solidpixelsJak šel čas s Google AnalyticsRozdíly mezi Universal Analytics a Google Analytics 4Pokud spadáte do kategorie poctivých měřičů, tzn. využíváte pro sledování pohybu na svém webu analytické nástroje od společnosti Google, určitě už jste zaznamenali výzvu k přechodu na Google Analytics 4. Pakliže jste se do této chvíle přechodu úspěšně vyhýbali, vězte, že tato změna se vám stejně nevyhne. Google Universal Analytics definitivně končí k 30. červnu letošního roku. Pojďme probrat všechno důležité, co byste měli o plánované změně a jejích dopadech na vaše měření vědět.Proč se to dějeZjednodušeně řečeno, příchod GA4 je reakcí na vývoj nových technologií a trendů v digitálním marketingu. Vychází vstříc uživatelům, kteří mají možnost lépe kontrolovat svá data a tudíž je jim poskytnuta lepší ochrana soukromí. Jednou ze změn, které jsou v souvislosti s příchodem GA4 často skloňovány, má být zjednodušené měření mobilních aplikací a sjednocení nástroje pro sledování statistik z aplikace i webu. V neposlední řadě umožňuje nejnovější verze Google Analytics lepší výkon a flexibilitu při sběru a zpracování dat, nabízí lepší integraci s dalšími službami Google, jako např. s Google Ads a přichází s novým uživatelským rozhraním, které by mělo být přehlednější a intuitivnější pro uživatele.Proč je dobré začít používat GA4 už nyníPokud chcete mít svou analytiku jaksepatří pod kontrolou, rozhodně se vyplatí začít používat Google Analytics 4 už nyní. Pokud jste si je doposud nezaložili, pravděpodobně už je přesto máte, Google je od března letošního roku zřizoval všem, kdo to předem výslovně nezakázal. Pokud využijete čas, než Google přestane podporovat předchozí verze analytics, můžete už teď naplno využívat všech výhod, které podrobněji probereme v části Rozdíly mezi Universal Analytics a Google Analytics 4. V současné době se určitě vyplatí používat oba nástroje současně, abyste si mohli řádně zvyknout na nový datový model, který je vcelku výrazně odlišný a může postrádat metriky, které jsou pro vás v tuto chvíli klíčové.Předchozích Google Analytics se určitě nezbavujte. Máte v nich zachována veškerá historická data, která nesou pro vás důležité informace. Pro GA4 je vytvořena nová služba, nezávislá na předchozích verzích Google Analytics. Přístup ke svým starým datům z Universal Analytics budete mít alespoň šest měsíců po jeho konci, tzn. do konce tohoto roku. Přesné datum ale záleží na Googlu, takže vám doporučujeme sledovat aktuální novinky, které budou přibývat pravděpodobně na této stránce.Jak přejít na Google Analytics 4 v solidpixelsMěření webu je základ k jeho úspěšnému kormidlování. Tak přechod neodkládejte a odškrtněte si ho z to do listu už dnes. Přesný návod na úspěšné nastavení GA4 najdete v našem návodném článku o napojování analytických nástrojů.Jak šel čas s Google AnalyticsA jak to vůbec bylo dřív? Kdy získali uživatelé tu skvělou možnost měřit důležité metriky na svých webech a vyhodnocovat úspěšnost svého online snažení?První verze Google Analytics, GA1, byla uvedena na trh v listopadu 2005. Není aktualizována od roku 2014. GA1 stále fungují, ale chybí jim celá řada funkcí z novějších verzí Google Analytics.Druhá verze spatřila světlo světa o dva roky později. Již nesla název Univerzální Analytics, měří pomocí knihovny analytics.js a jsou současně statisticky nejrozšířenější verzí Google Analytics.Třetí verze (respektive vylepšení verze druhé) přišla se změnou v měřícím kódu a používá globální trackovací skript gtag.js. To znamenalo revoluci pro uživatele, kteří využívali na stejném webu kódy od Googlu pro různé účely, kupříkladu Google Analytics v kombinaci s Google remarketingem.Zatím poslední verze, GA4, používají stejný trackovací skript jako GA3, navíc ale mění logiku měření, lze jejich pomocí kombinovat měření dat z webu s daty z aplikací a přichází i se změnou prostředí.
Rozdíly mezi Universal Analytics a Google Analytics 4
1. ArchitekturaUniversal Analytics má trochu složitou hierarchickou architekturu, která se skládá z účtu, vlastnictví a sledovacího kódu. To může být matoucí pro některé uživatele, zejména pro ty, kteří používají Google Analytics poprvé.Google Analytics 4 má jednodušší architekturu, která umožňuje lepší sběr a zpracování dat a zahrnuje rozšířené měření aplikací. Jednoduše řečeno, Google Analytics 4 vám umožňuje snadno měřit, jak se vaše uživatelé chovají na vašich webových stránkách i v aplikaci.2. dentifikace uživatelůV Universal Analytics jsou uživatelé identifikováni pomocí cookies a User-ID. To znamená, že pokud uživatel smaže cookies nebo změní zařízení, bude mít nový identifikátor a nebude spojen s předchozími daty.Na druhé straně v Google Analytics 4 jsou uživatelé identifikováni pomocí náhodně generovaných identifikátorů, které jsou unikátní pro každého uživatele, bez ohledu na to, zda používají cookies nebo jakékoliv jiné identifikátory. To umožňuje, aby data byla přesnější a bylo možné lépe měřit konverze a události, jako jsou nákupy, odesílání formulářů nebo interakce s videi.3. Události a konverzeGoogle Analytics 4 poskytuje nové možnosti měření událostí a konverzí. Například umožňuje sledovat události v aplikaci a online i offline konverze, což může být užitečné pro e-commerce a fyzické prodejny.Pokud byla prodejna s potravinami provozující online i offline prodej v minulosti měřena pomocí Universal Analytics, s Google Analytics 4 získá prodejce lepší informace o tom, kolik lidí přišlo do prodejny, kolik z nich nakoupilo a kolik z nich byli stálí zákazníci, kteří vraceli zboží.4. FlexibilitaGoogle Analytics 4 je flexibilnější než Universal Analytics a umožňuje více přizpůsobení a úprav. Nově zahrnuje například možnost vlastních metrik, které se dají snadno vytvářet a přizpůsobit konkrétním potřebám.To umožňuje lepší porozumění tomu, jak uživatelé interagují s vaší webovou stránkou nebo aplikací, a zlepšuje také možnosti personalizace obsahu a reklam. Například pokud se věnujete online prodeji oblečení, můžete si vytvořit vlastní metriky pro měření toho, kolik uživatelů kliklo na tlačítko „Přidat do košíku“ nebo kolik uživatelů si prohlédlo specifickou kategorii oblečení.5. Strojové učeníGoogle Analytics 4 využívá strojové učení k lepšímu porozumění chování uživatelů a identifikaci vzorců, které by jinak mohly být přehlédnuty. Například pokud máte webovou stránku, na které jsou návštěvníci přesměrováni z různých zdrojů, strojové učení může pomoci identifikovat, které zdroje přináší nejkvalitnější návštěvníky a které zdroje by mohly být neefektivní.6. Soukromí uživatelůGoogle Analytics 4 klade větší důraz na soukromí uživatelů a respektování jejich práv. To znamená, že jsou zde zahrnuty nové funkce a nástroje, jako například možnost anonymizace IP adres. Takové funkce jsou důležité pro ochranu osobních údajů vašich uživatelů a pro splnění požadavků na ochranu soukromí, jako jsou například GDPR.7. Cross-device měřeníGA4 byl navržen tak, aby lépe zvládal měření na různých zařízeních, jako jsou mobilní telefony, tablety a stolní počítače. Díky tomu vám poskytuje lepší pohled na to, jak uživatelé interagují s vaší webovou stránkou nebo aplikací na různých zařízeních.Pokud uživatel navštíví vaši webovou stránku nejprve na svém mobilním telefonu a později na svém stolním počítači, Google Analytics 4 dokáže tyto návštěvy spojit, poskytnout vám lepší pochopení celkového chování uživatele a vy tak můžete snadno optimalizovat vaše webové stránky a aplikace pro různá zařízení.Suma sumárum Google Analytics 4 přináší lepší možnosti měření, větší flexibilitu a zároveň větší důraz na soukromí uživatelů.
Další inspirace pro lepší web</p>
<p>Nová pravidla cookie lišty radikálně omezují sběr dat. S námi nezůstanete s prázdnou.</p>
<p>Listopad 25, 2021</p>
<p>Změna legislativy zavádí pod hrozbou postihů od 1. 1. 2022 změny ve využívání cookies, které se budou týkat každého webového provozovatele. Nová pravidla spočívají v přechodu ze stávajícího režimu opt-out pro používání cookies do režimu opt-in. Změna s sebou nevyhnutelně přinese výrazné omezení množství nasbíraných dat o návštěvnících webů, uživatelům solidpixels by však měla zůstat rozšířená možnost sběru anonymizovaných dat.</p>
<p>Napojení analytických nástrojů</p>
<p>Leden  8, 2019</p>
<p>Využijte připravené integrace pro napojení analytických nástrojů a začněte sbírat data o chování návštěvníků na vašem webu.</p>
<p>Proč nás tolik zajímá, co si ostatní myslí? O trendech v oblasti social proof s Pavlínou Louženskou z podcastu Trendspotting</p>
<p>Leden 10, 2023</p>
<p>Z průzkumů vyplývá, že sdílení uživatelských zkušeností nepřestává nabývat na důležitosti. 89 % zákazníků po celém světě si aktivně čte recenze předtím, než si zakoupí nový produkt. Jak se stát důvěryhodnou značkou díky magii zvané social proof, jak ji začít využívat ve svůj prospěch a připravit se na budoucnost uživatelských recenzí?</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>