<p>Objevte tajemství přímých rezervací těch nejúspěšnějších hotelů | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Objevte tajemství přímých rezervací těch nejúspěšnějších hotelů
9 minutObsah článku
 Věrnostní program a doplňkové službyBleisure na vzestupuNepodceňujte responzivituA zase ten social proof5 okamžitých kroků k rychlým výsledkůmJak by to mohlo vypadatPohostinství je oblast, která se v posledních letech neuvěřitelně proměnila. Rozvoj technologií, příchod nových zprostředkovatelů, jako jsou Airbnb či Booking.com nebo pandemická zkušenost, to všechno výrazně ovlivnilo nákupní a rezervační chování hostů. Svatým grálem se pro hotely stal blízký vztah se zákazníkem a co nejvyšší poměr přímých rezervací. Jak jich docílit? Tak sledujte.Věrnostní program a doplňkové službyJednou z nejúčinnějších metod k vybudování vztahu se zákazníky je určitě propracovaný věrnostní program. Dejte jeho prostřednictvím svým hostům péči od první minuty. Podle studie společnosti Deloitte si více než 80% zákazníků cení věrnostních programů a téměř 75% zákazníků bude využívat služeb hotelu vícekrát, pokud budou mít přístup ke kvalitnímu věrnostnímu programu. Zákazníci také uvádějí, že věrnostní programy mohou být rozhodujícím faktorem při výběru hotelu při budoucích cestách. Tací, kteří jsou zapojeni do věrnostních programů, mají zároveň tendenci utrácet více peněz. Podle studie společnosti Accenture členové věrnostních programů utrácí průměrně o 18% více než zákazníci, kteří v žádném takovém programu nejsou.
Cestovatelé zároveň zbožňují autentické lokální zážitky a veškeré doplňkové služby, které jim zpříjemní dovolenou. Pokud jsou jim nabídnuty ve správnou chvíli již v průběhu rezervace, 53% z nich je ochotno tyto služby zarezervovat společně s pobytem.Členové věrnostních programů utrácí průměrně o 18% více než zákazníci, kteří v žádném takovém programu nejsou.Bleisure na vzestupuPokud do vašeho věrnostního programu zařadíte exkluzivní nabídky pro bleisure cestovatele, máte šanci nalákat celou řadu nových hostů. Neslyšeli jste o bleisure? Jde o nový trend v pohostinství, který spojuje slova „business“ (podnikání) a „leisure“ (volný čas) a znamená propojení pracovních cest s volnočasovými aktivitami. Cestování za prací se tak stává příležitostí prozkoumat nová místa, poznat místní kulturu a zároveň si užít volný čas. Podle průzkumů tvoří bleisure cestování až 30% všech firemních cest.Nepodceňujte responzivituObčas si říkáme, že o potřebě přehledného a intuitivního designu a zvládnuté responzivity snad už ani nemusíme mluvit, pro spoustu hotelů však stále nejsou úplnou samozřejmostí. Podle statistiky společnosti TripAdvisor, 53% cestovatelů odchází ze stránek ubytovacího zařízení, pokud mají problémy s vyhledáním informací nebo pokud stránky nejsou dostatečně uživatelsky přívětivé. Skupina cestovatelů, která používá k vyhledávání a rezervaci hotelů své chytré telefony, se neustále rozšiřuje. Proto je nutné, aby byly webové stránky hotelů plně optimalizovány pro mobilní zařízení. Podle nedávného průzkumu je totiž téměř 60 % hotelových rezervací prováděno prostřednictvím mobilních zařízení. Hotelové stránky by tudíž měly být snadno ovladatelné na chytrém telefonu nebo tabletu, s rychlým načítáním a jasnými, stručnými informacemi.53% cestovatelů odchází ze stránek ubytovacího zařízení, pokud mají problémy s vyhledáním informací nebo pokud stránky nejsou dostatečně uživatelsky přívětivé.A zase ten social proofCestovatelé chtějí slyšet o zkušenostech jiných hostů a těmto recenzím věří více než vlastním marketingovým materiálům hotelu. Ve skutečnosti si téměř 90 % zákazníků před provedením rezervace přečte online recenze. Pro hotely je zásadní, aby aktivně spravovaly své online recenze a reagovaly na ně, aby si udržely pozitivní pověst a ukázaly potenciálním hostům, že jim záleží na spokojenosti zákazníků. Proč nás tolik zajímá, co si ostatní myslí? O trendech v social proof jsme si před časem povídali s Pavlínou Louženskou z podcastu Trendspotting.Získejte e-book plný inspirace od předních profesionálů z oblasti pohostinství.Přečtěte si 5 exkluzivních rozhovorů se špičkami v oblasti pohostinství. Prozkoumejte 6 konkrétních tipů, které vám pomohou posunout váš byznys.Chci další inspiraci5 okamžitých kroků k rychlým výsledkům
Pokusili jsme se uvést kontext procesu vybírání hotelu online, tak si pojďme říct, jaké konkrétní kroky může udělat každý hoteliér, který chce zlepšit vztah se svými hosty a dosáhnout co největšího poměru přímých rezervací:
1. Zaměřte se na responzivitu.Zkontrolujte si, jak váš web funguje na mobilu. Zvládnete bez problému přečíst texty? Orientujete se v hlavní navigaci? Provedete snadno konverzi? Nezapomeňte, že zákazníci přicházejí na váš web ve velké míře právě z telefonu. Obecně je míra okamžitého opuštění webů téměř o 10 % vyšší na mobilních telefonech než na počítači. A jestli něco opravdu nepotřebujete, je to právě vysoký bounce rate.
2. Odstraňte všechny překážky.Weby hotelů bohužel často upřednostňují zavalení potenciálního hosta informacemi na úkor plynulého procesu rezervace. Informace jsou důležité, ale ve zdravé míře a nesmí odvést pozornost od hlavní konverze. Zapracujte na přehledném zobrazení cen či dostupnosti pokojů, rychlém a snadném dokončení rezervace a platebních transakcí.
3. Vložte práci do obsahu.Kvalitní obsah může zlepšit pozici hotelu ve vyhledávačích, přilákat více zákazníků, zvýšit konverzní poměr a vést ke zvýšení loajality zákazníků. Podle statistiky z roku 2020, 90% uživatelů internetu preferuje přizpůsobený obsah a 40% zákazníků bylo ochotno platit více za produkt nebo službu, pokud byla provázena zajímavým a relevantním obsahem.
4. Nechte hosty mluvit.Ptejte se na názor v tu pravou chvíli. Když všechno proběhne hladce, host si užil svůj pobyt a na konci dovolené se mu nechce zpět domů, přijde mu náhle do mailu prosba o hodnocení. Může vést na Google recenze, nebo třeba na samostatný jednoduchý formulář na zpětnou vazbu. S pisatelem se následně můžete spojit a anonymně ji zveřejnit na vašem webu. Nebo to vyřešte dalším políčkem ve formuláři. Možností je spousta. Zamyslete se nad možnými scénáři získávání recenzí a hlavně je následně náležitě využívejte. Odměnou vám bude větší důvěra vašich potenciálních hostů.
5. Nebuďte včerejší.Více než 80 % zákazníků se cítí být frustrováno, když přijedou do hotelu a zjistí, že informace uvedené na webových stránkách jsou nesprávné nebo neaktuální a že realita neodpovídá popisu hotelu na stránkách. Používejte vlastní autentický obsah a stránky pravidelně aktualizujte. Poskytněte potenciálním hostům podrobné informace o pokojích, vybavení, službách a poloze. Nevynechejte informace o místních zajímavostech a aktivitách a podrobné mapy a pokyny.Booking cloudZjistěte, proč si Booking cloud od solidpixels oblíbily nejlepší hotely ve střední evropě a jakým způsobem s ním dosahují svých cílů.Prozkoumat řešení pro hotelyJak by to mohlo vypadat
Jedním z příkladů skvělého současného hotelového webu jsou stránky legendárního karlovarského Grandhotelu Pupp. Efektní video na pozadí úvodní sekce, přehledná homepage s předsatavením těch nejhlavnějších lákadel, intuitivní rezervační systém, skvěle zpracovaná sekce představující jednotlivé zážitky a v neposlední řadě funkční a krásný design, to vše láká hosty k okamžité rezervaci.
Přehrát případovou studii s Grandhotelem PuppWeb si můžete prohlédnout na www.pupp.cz.Fokus na co nejhladší rezervaci by měl být prioritou. K tomu přehledná hlavní navigace, detailně ukázané pokoje, ukázkové využití recenzí hostů, skvěle představené zážitky, přesně popsaná cesta do hotelu včetně interaktivní mapy, to jsou hlavní devízy boutique hotelu Oasi v srdci italské riviéry.Web si můžete prohlédnout na www.oasihotel.eu.Další inspirace pro lepší web</p>
<p>Grandhotel Pupp zvedl s novým webem konverzní poměr o 200 %</p>
<p>Případové studie</p>
<p>Zaměstnanci zvládnou v administraci samostatně aktualizovat obsah a vytvářet landing pages pro marketingové kampaně.</p>
<p>Jan Valenta z Taste of Prague: Zákazníci v současnosti hledají kvalitu za dobrou cenu nebo výjimečný zážitek</p>
<p>Rozhovory</p>
<p>Nejdřív byl proslulý food blog, pak přišly dnes už legendární food tours, dneska dělají Taste of Prague i vlastní podcast nebo provozují ubytování v Chaloupce Bousov. Středobodem jejich zájmu je jídlo. Jsou si vědomi toho, že pohostinství a gastronomie k sobě nerozlučně patří, a tak dává smysl, že se soustředí na jejich průnik. Zahraničním labužníkům v Česku pravidelně ukazují, že pražská gastronomická scéna si nezadá třeba s tou berlínskou. Co jim dala a vzala loňská změna klientely a jak bude podle nich vypadat ubytovací zážitek budoucnosti?</p>
<p>George Barker z MEWS: Hotely jsou víc než jen místo, kde se dá přespat</p>
<p>Rozhovory, Inspirace</p>
<p>Mews je český startup, který poskytuje ubytovacím zařízením systém pro správu rezervací, příjem plateb, vyřizování požadavků hostů či řešení kompletního managementu hotelu včetně personálu. Aby mohli svou práci dělat co nejlépe, musejí si udržovat dobrý přehled o všem, co se v oblasti pohostinství děje a jaké aktuální trendy je potřeba brát v potaz.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>