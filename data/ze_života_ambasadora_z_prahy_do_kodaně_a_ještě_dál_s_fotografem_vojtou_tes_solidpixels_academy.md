<p>Ze života ambasadora: z Prahy do Kodaně a ještě dál s fotografem Vojtou Tes | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Rozhovory
Ze života ambasadora: z Prahy do Kodaně a ještě dál s fotografem Vojtou Tesárkem
5 minutKdo jsou vlastně naši ambasadoři? Jak pracují, co je baví a co zrovna aktuálně řeší? V prvním díle naší nové rubriky jsme si povídali s talentovaným fotografem Vojtou Tesárkem.
Co je tvým hlavním povoláním?
Živím se zejména jako fotograf (většinou jako food fotograf) a momentálně i jako foto asistent v kodaňském studiu The Lab.
Minulý rok ses rozhodl přesunout z Prahy do dánské Kodaně. Co tě tahle změna tvého pracovního prostředí naučila? Kde vnímáš největší rozdíly mezi Prahou a Kodaní?
Řekl bych, že zejména tvrdé práci a komunikaci. Když si musíte vybudovat klientelu v cizí zemi, začínáte vlastně znova od nuly. Nemáte v podstatě žádné kontakty, nikdo vás nezná a nečeká na vás. To vás donutí tvrdě pracovat, být na sebe přísný a naučit se prodat svoji práci. Navenek to možná vypadá tak, že člověk přijede do ciziny, rozkouká se, obepíše pár podniků a začne fotit. Ve skutečnosti je za tím ale hromada napsaných emailů, schůzek a seznamování s nejasným výsledkem. Za první měsíce tady jsem napsal cca do 100 restaurací a dostal jsem jednu odpověď. Řekl bych, že v Dánsku, více než v ČR platí, že zakázky dostanete hlavně skrze známosti, začít tu jako no name fotograf zkrátka není sranda. Ale pokud je na vás spoleh a umíte za to vzít, lidé si o vás řeknou a zakázky se začnou nabalovat. Velký rozdíl vnímám také ve velikosti produkcí. O budgetech a s nimi spojeném servisu, které jsou tu při focení standardem, se nám může v Česku jenom zdát.
„Když si musíte vybudovat klientelu v cizí zemi, začínáte vlastně znova od nuly. Nemáte v podstatě žádné kontakty, nikdo vás nezná a nečeká na vás. To vás donutí tvrdě pracovat, být na sebe přísný a naučit se prodat svoji práci.“
Jak vypadá tvůj typický pracovní den?
Každý můj pracovní den je jiný. Záleží na tom, jestli v daný den fotím, asistuji, nebo edituji. Typický den asistenta začíná cca v 8:30, kdy se sejdeme na place v již zmíněném The Lab. Dáme si společnou snídani, kde probíráme, jak bude probíhat focení daného projektu, jak postavíme světla atd. Po snídani (nebo i během ní) začneme chystat techniku. Následně se fotí cca do 6 hodin s přestávkou na oběd. Poté vše sbalíme a jedeme domů.
Proč ses rozhodnul stát se solidpixels ambasadorem?
Důvodů je hned několik. Rád podporuju české věci, které se nebojí být světové a mají nějakou přidanou hodnotu. Solidpixels mě nadchl svou praktičností a v neposlední řadě také lidmi, kteří za projektem stojí. Zároveň mi přijde důležité hledat do budoucna projekty, které nabízí jiný způsob výdělku, než je jen samotné focení.
Ambasadorský program je tu pro profesionály, kteří chtějí dodávat svým klientům weby světové úrovně. Zkuste to taky.
„Solidpixels mě nadchl svou praktičností a v neposlední řadě také lidmi, kteří za projektem stojí. Zároveň mi přijde důležité hledat do budoucna projekty, které nabízí jiný způsob výdělku, než je jen samotné focení.“
Co vnímáš jako klíčovou výhodu solidpixels?
Asi celkovou praktičnost a snadné ovládání, kdykoliv potřebuji na webu něco změnit, snadno to udělám pomocí pár kliků. Nemusím řešit složité kódování, uživatelsky nepříjemné rozhraní atp.
Podělíš se s námi o svůj poslední oblíbený projekt? 
Momentálně mě asi nejvíce baví (a zároveň i zaměstnává) značka ADEMI. Za značkou ADEMI stojí moje přítelkyně Adéla Mitrengová, a tak si asi dokážete představit, že toto téma řešíme při každé volné chvíli. Zároveň jde samozřejmě o srdcový projekt, kterému se těžko říká ne. Adéla si většinu věcí řeší sama, a tak se z fotografa často transformuji do marketingového experta, rešeršisty, prodejce, stěhováka a tak dále. Uvědomujeme si, že pro úspěšné podnikání je třeba i moderní web, nejen proto jsme se rozhodli navázat spolupráci se Solidpixels.
Webové portfolio Vojty Tesárka.
 Projekt značky designového studia Ademi.</p>
<p>Chcete také zkusit stavět a prodávat weby světové úrovně? Zkuste to s naším ambasadorským programem.</p>
<p>Stát se ambasadorem</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>