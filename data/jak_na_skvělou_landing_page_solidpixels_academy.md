<p>Jak na skvělou landing page | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Návody
Jak na skvělou landing page
10 minutObsah článku</p>
<p>Proč nestačí stránka na základním webu?
Za jakým účelem může vzniknout landing page?
Jak na to
5 zásad, na které nezapomínat</p>
<p>Jedna z největších překážek při komunikaci s dnešním uživatelem internetu je jeho roztříštěná pozornost. Důležitá sdělení je proto potřeba maximálně zjednodušit, jasně formulovat a očistit od všech zbytečných podnětů. V tom nám může skvěle pomoci landing page.
Současné firmy ji využívají, nejen když chtějí představit či prodat určitý produkt nebo službu, ale i v případě, že chtějí upozornit na plánovanou akci, představit důležitou case study, komunikovat speciální nabídku nebo získat účastníky webináře. Způsobů jejího využití je celá řada a fantazii při tvorbě se meze nekladou. Aby však landing page (nebo také vstupní stránka) úspěšně sloužila svému účelu, je potřeba při jejím vzniku nepodcenit několik základních pravidel. Více se dočtete ve článku Co je landing page.
Proč nestačí stránka na základním webu?
Na začátku zodpovíme otázku, která vám jistě přišla na mysl už na začátku článku. Proč je potřeba vytvářet samostatnou landing page, když mohu pro sdělení použít stránku na mém již existujícím základním webu? Technicky vzato lze landing page vytvořit v rámci hlavního webu a následně skrýt navigaci i patičku webu. Zvenku viditelné „frontendové“ oddělení landing page od firemního webu pro jeho návštěvníky však má svůj smysl. Landing page totiž vytváříme v případě, že chceme strukturovat naši komunikaci. Používá se při potřebě vyslat specifické, úzce zaměřené sdělení s jasně definovaným cílem směrem ke konkrétní cílové skupině, kterou nechceme rozptylovat zbytkem naší komunikace, která slouží zcela jiným záměrům.
 </p>
<p>Pokud by měl základní web firmy sloužit všem komunikačním cílům firmy, stalo by se z něj nesourodé a nepřehledné místo, které by přestalo plnit svůj účel. Díky různým druhům landing page může firma zachovat rozsah i tonalitu své komunikace na základním webu, ale zároveň komunikaci přizpůsobit krátkodobým cílům, například časově omezené nabídce, registraci na webinář či hledání potenciálního budoucího člena týmu.
Za jakým účelem tedy může vzniknout landing page?</p>
<p>Chcete představit nový produkt nebo službu.
Chcete prodat stávající produkt nebo službu (zejména skrze online kampaně).
Chcete zahájit dlouhodobou komunikaci s potenciálními zákazníky (přimět je k odběru newsletteru).
Chcete oslovit novou cílovou skupinu (či použít odlišný tón komunikace, abyste oslovili publikum, se kterým běžně nekomunikujete - touto cestou můžete například nalákat případné uchazeče o práci ve vaší firmě).</p>
<p>Vyzkoušejte naše koncepty pro prezentaci digitálních produktů Cliché nebo Actively, které vám pomůžou prostřednictvím jednoduché landing page profesionálně odprezentovat všechny technické informace, funkce a benefity, ceník, reference nebo testimonály.</p>
<p>Všechny koncepty pro landing page
Jak na tvorbu landing page
Postup při tvorbě landing page se do určité míry neliší od postupu při tvorbě jakéhokoli jiného webu, má však svá specifika.</p>
<p>Definice cíle. Landing page často vzniká ruku v ruce s online marketingovou kampaní. Plánovaná kampaň má stanovený jeden konkrétní cíl, kterého se může snažit dosáhnout právě prostřednictvím landing page. Obecně platí - čím konkrétněji stanovený cíl, tím lépe.</p>
<p>Tip: Pokud se plánujete pustit do online marketingu, může se vám hodit tento článek.</p>
<p>Plán struktury, obsahu a designu. Nic nového pod sluncem. Nezapomínejte však na to, že landing page by měla být správně jen jedna jednoduchá stránka vedoucí k jasnému cíli. Prostor pro představení vaší nabídky je tedy značně omezen. Sdělte vše podstatné, ale buďte struční. Landing page se vám po zásluze odmění dobrým konverzním poměrem.</p>
<p>Tvorba obsahu. Přichází na řadu velmi podstatná součást tvorby vaší landing page. Investujte do vytvoření kvalitního obsahu, který dobře odprezentuje přesně to, co chcete návštěvníkům sdělit.</p>
<p>Realizace. Když máte připravené všechny podklady, můžete se přesunout k samotné realizaci. Kterým částem landing page byste se měli věnovat především?</p>
<p>Úvodní sekce
Úvod je to, co zaujme pozornost návštěvníka a přiměje ho číst dál. Jeho vzhled by měl být přizpůsoben povědomí o vašem brandu. Pokud je vaše značka známá, můžete návštěvníkovi landing page nabídnout hlavní akci (tlačítko koupit, formulář atd.) hned v jejím úvodu. Pokud sebe a svůj produkt teprve potřebujete představit, motivujte návštěvníky k dalšímu scrollování.</p>
<p>Funkce a benefity
Představte své benefity jednoduše a přehledně. Vaši potenciální zákazníci to ocení. Pokuste se místo technických údajů zaměřit na skutečný přínos pro zákazníka - mluvte o výhodách, které získá, když si zakoupí váš produkt či službu.</p>
<p>Výzva k akci
Výzva k akci je alfou a omegou landing page. Dejte si záležet na tom, jak bude vypadat a kde se bude nacházet. Měla by být samozřejmě jasně pojmenovaná a dostatečně výrazná.</p>
<p>Reference
Představte svůj produkt či službu prostřednictvím hodnocení vašich spokojených zákazníků. Nezávislý pohled vám dodá na důvěryhodnosti.</p>
<p>Formuláře
Je cílem vaší landing page registrace či získání informací od jejích návštěvníků? Pak je pro vás formulář tím ideálním konverzním prvkem.</p>
<p>Kontakty
Co když budou mít zákazníci dodatečné dotazy nebo se budou chtít podívat na váš Facebook či instagram? Zařaďte na závěr sekci kontakty. I noví sledující mohou být vaší mikrokonverzí.</p>
<p>Příprava na měření. Abyste mohli sledovat výkon vaší landing page a průběžně ji optimalizovat, je potřeba ji napojit na vybrané analytické nástroje a začít sbírat patřičná data. Jedním z nejčastějších konverzních prvků landing page je formulář. Jak na měření konverze formulářů se dozvíte v tomto článku.</p>
<p>Propojení s marketingovými nástroji. Zamyslete se, odkud můžete návštěvníky na landing page přivést. Kromě online kampaní můžete zkusit newslettery, příspěvky na sociálních sítích, QR kódy v tištěné reklamě atd.</p>
<p>Optimalizace a neustálá úprava. Nezapomínejte, že landing page je živý organismus, který potřebuje vaši neustálou péči. Sledujte pravidelně nasbíraná data a zkoušejte landing page obměňovat (pro efektivní porovnání výsledků můžete vyzkoušet A/B testování). I dílčí úprava může ovlivnit výkon vaší stránky.</p>
<p>5 zásad, na které nezapomínatPostup tvorby landing page už máte v malíčku, na závěr vám představíme pět pravidel, na které v průběhu nezapomínejte:1. Neodvádět pozornost.Landing page existuje za jedním jediným účelem. Okleštěte ji od všech podstránek, nadbytečných fotek či textů a soustřeďte se na to, jak dovést návštěvníka co nejlépe k cíli.2. Odstranit přebytečné odkazy.Neodkazujte na svůj hlavní web (ani na žádný jiný). Poskytněte návštěvníkům všechny potřebné informace, abyste je pro ně nemuseli posílat jinam. K provedení požadované akce by jim měla postačit pouze vaše landing page.3. Nesnažit se vymyslet už vymyšlené.Problém, který řešíte, už řešil zástup podnikatelů před vámi. Nesnažte se vyzrát na konkurenci tím, že vaši landing page zásadně odlišíte, zákazníci jsou zvyklí na zavedené postupy a logické uspořádání vstupních stránek. Inspirujte se jedničkami na trhu ve vašem segmentu. Vědí, co dělají.4. Mluvit k věci.Nemluvte o ničem jiném než o tom, co ukazujete. Používejte fotky, které odpovídají textu a naopak. Obrázek sice vydá za tisíc slov, ale pokud má nulovou přidanou hodnotu, nemá smysl ho používat.5. Nepřidávat další cílové akce.Kdo chce moc, nemá nic. Nesnažte se ze své landing page vytřískat maximum tím, že do ní zahrnete další konverzní prvky, které s hlavním cílem stránky nesouvisejí. Mohou snížit konverzní poměr hlavní akce.Další inspirace pro lepší web</p>
<p>Proč nás tolik zajímá, co si ostatní myslí? O trendech v oblasti social proof s Pavlínou Louženskou z podcastu Trendspotting</p>
<p>Rozhovory</p>
<p>Z průzkumů vyplývá, že sdílení uživatelských zkušeností nepřestává nabývat na důležitosti. 89 % zákazníků po celém světě si aktivně čte recenze předtím, než si zakoupí nový produkt. Jak se stát důvěryhodnou značkou díky magii zvané social proof, jak ji začít využívat ve svůj prospěch a připravit se na budoucnost uživatelských recenzí?</p>
<p>Ze života ambasadora: z Prahy do Kodaně a ještě dál s fotografem Vojtou Tesárkem</p>
<p>Rozhovory</p>
<p>Kdo jsou vlastně naši ambasadoři? Jak pracují, co je baví a co zrovna aktuálně řeší? V prvním díle naší nové rubriky jsme si povídali s talentovaným fotografem Vojtou Tesárkem.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>