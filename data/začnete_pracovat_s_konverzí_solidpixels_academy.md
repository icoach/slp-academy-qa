<p>Začnete pracovat s konverzí | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Návody
Začnete pracovat s konverzí
4 minutyCíle lekce</p>
<p>Naučit se, co je to konverze</p>
<p>Rozpoznat co je vhodné místo pro vyzvání k akci</p>
<p>Vytvořit tlačítko</p>
<p>Vytvořit formulář</p>
<p>Co je to konverze
Konverze jsou akce, které vedou k naplnění obchodních cílů webu, například objednání produktu, poptání služby nebo stažení ebooku. Úspěšnost konverzních akcí je vyjádřená konverzním poměrem, který v procentech vyjadřuje, kolik návštěvníků provedlo konverzní akci.
Rozlišujeme dva druhy konverzí: makro a mikro konverze. Makro (primární) konverze jsou hlavní cíle webu, při kterých se návštěvník stává zákazníkem. Mikro (sekundární) konverze často nemají finanční hodnotu, ukazují ale zájem zákazníka o službu či produkt. Jde například o přihlášení k newsletteru nebo stažení souboru.
Jak vyzvat návštěvníky k akci
Na úspěšnost konverzních akcí se podílí více aspektů. Přímou souvislost s konverzním poměrem má obsah webu, jeho struktura i technické řešení. Pokud chcete, aby web plnil svou úlohu, nezbytnou součástí designu webu je výzva k akci. Příkladem může být výzva k vyplnění kontaktního formuláře nebo pobídka ke stažení ebooku.
 </p>
<p>Prvky webu, které navádí uživatele k vykonání akce nazýváme Call-to-action (CTA). Návštěvníka webu mohou směřovat například k odeslání poptávky nebo odkazovat na stránku s doplňujícími informacemi. CTA prvky jsou nejčastěji spojeny s tlačítkem, které je dostatečně výrazným prvkem a upoutá pozornost uživatele.
Kde jsou vhodná místa k vyzvání k akci?
S konverzními akcemi můžete pracovat v obsahu i designu webu. Příkladem začlenění konverze do designu je přidání CTA tlačítka do navigace nebo přihlášení k newsletteru v patičce. Konverzní akce začleněné do designu se zobrazí návštěvníkovi na každé stránce, proto musí jít o obecně platnou akci, která se neváže na konkrétní obsah.</p>
<p>Konverzní prvky je důležité zahrnout i do obsahu webu. Nejčastěji využíváme formulářů nebo tlačítek. Naučte se text vhodně strukturovat a obsah zakončete konverzí. Poté, co získáte pozornost uživatele a vzbudíte jeho zájem, pobídněte ho k vykonání konkrétní akce, například sjednání nezávazné konzultace.
S konverzními akcemi pracujte s rozmyslem. Nevystavujte návštěvníka rozhodovací paralýze, čím více možností návštěvník má, tím hůře se rozhoduje pro výběr jedné z nich.
Přidání tlačítka
Tlačítko přidáte do obsahu přetažením bloku z levého menu do prostoru pro obsah. V nastavení designu si můžete upravit vzhled tlačítka a nastavit si písmo, barevnost i ohraničení. Tlačítko musí vizuálně zapadat do designu stránky, zároveň by mělo být dostatečně kontrastní a výrazné, aby upoutalo pozornost uživatele.
Textem tlačítka dejte návštěvníkovi jasně najevo, co od něj očekáváte a kam se dostane po kliknutí. Použijte sloveso a vyhněte se obecným formulacím.</p>
<p>Vložení formuláře
Stejným způsobem jako tlačítko můžete přidat do webu i formulář. Jednotlivé pole formuláře poté skládáte pomocí bloků jako obsah webu. V nastavení designu můžete upravit vzhled formuláře. Nastavení je sdílené pro všechny formuláře na webu.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>