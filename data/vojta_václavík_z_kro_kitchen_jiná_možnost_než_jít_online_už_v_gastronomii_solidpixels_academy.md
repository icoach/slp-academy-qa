<p>Vojta Václavík z KRO Kitchen: Jiná možnost než jít online už v gastronomii  | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Vojta Václavík z KRO Kitchen: Jiná možnost než jít online už v gastronomii není
9 minutObsah článku</p>
<p>Na začátku byl provizorní web
Dobře zformulovat požadavky a otevřeně komunikovat
Specifika food delivery projektů
Jídlem to nekončí
Jak dostat jídlo k zákazníkům
Liftago - efektivní řešení vlastního rozvozu
Skvělý produkt nestačí. Potřebujete systém.</p>
<p>Letošní rok je pro celý gastronomický sektor nelehkou zkouškou. Oblast, jejíž fungování je založené na neopakovatelných zážitcích, které potěší všechny smysly, najednou musela začít fungovat úplně jinak, než byla doposud zvyklá. Online. Co může podnikům v adaptaci na změny trhu pomoci? A jak se s touto výzvou za pomoci webu od solidpixels pere vinohradské bistro KRO Kitchen?</p>
<p>Na začátku byl provizorní web
Web KRO Kitchen existoval již v době otevření restaurace, sloužil však primárně jako zdroj základních informací. Všechny aktuality restaurace sdílela hlavně skrze sociální sítě. Potřeba postavit nový web přišla s jejími zvyšujícími se nároky na design. „Jednou z hlavních nevýhod původního webu bylo, že nebyl dostatečně reprezentativní, to jsme chtěli změnit. V tom, co děláme, se snažíme udržovat určitý standard a potřebujeme, aby náš web podle toho vypadal.“ říká spolumajitel bistra Vojtěch Václavík.</p>
<p>„V tom, co děláme, se snažíme udržovat určitý standard. Potřebujeme, aby náš web podle toho vypadal.“</p>
<p>S příchodem koronavirové krize přišla potřeba dát webu kromě reprezentativní funkce i nějaké další. „Potřebovali jsme platformu, kde budeme komunikovat stále se měnící aktuální informace, protože jsme najednou byli zahlcení opakujícími se dotazy ohledně našeho fungování v rámci nových vládních opatření. Zároveň jsme chtěli vytvořit e-shop, kde by si zákazníci mohli naše jídla rovnou nakoupit. S takovým rozšířením webu by nám však u tradičních agentur výrazně vzrostly náklady za údržbu, protože každá úprava by musela jít přes prostředníka. Proto jsme si nakonec vybrali solidpixels. Díky tomu si můžeme web upravovat sami, což se ukázalo být velmi výhodné i z časového hlediska. Potřebovali jsme prostě zkrátit proces úprav webu a e-shopu na naprosté minimum. V současné situaci, kdy člověk neví dne ani hodiny, je potřeba být schopný reagovat rychle.“</p>
<p>„Potřebovali jsme zkrátit proces úprav webu a e-shopu na naprosté minimum.“
Dobře zformulovat požadavky a otevřeně komunikovat
Při tvorbě webu na zakázku vždy část práce leží na klientovi. „Na začátku jsme se v tom trochu motali, dát dohromady vlastní požadavky na budoucí web není vůbec tak jednoduché, jak se zdá. Je potřeba rozhodnout se, jak chci, aby web vypadal, jakou bude mít strukturu a hlavně jaké informace a v jaké formě na něm budou. Také je potřeba se naučit nějak prakticky fungovat v procesu jeho tvorby a co nejotevřeněji a nejpřesněji komunikovat své potřeby.“ říká šéf bistra.
Specifika food delivery projektů
„Když za námi letos na jaře přišel Vojta Václavík s tím, že má v plánu vlastní rozvoz, který bude fungovat přes web, který mu vytvoříme, věděli jsme, že to pro nás bude výzva.“ říká Martin Hakl, spoluzakladatel solidpixels. „Máme zkušenosti s vývojem e-shopů, ale food delivery má svá specifika. Propojení rozvozu přes Liftago bylo skvělou inovací, kterou na českém trhu ale skoro nikdo neřešil. Vyladit a správně načasovat všechny procesy, od prep-timu jídla v KRO přes objednání kurýra až po včasné doručení, zabralo víc času než jsme si všichni na začátku představovali.“ říká Kristina Hálková, projektová manažerka, která měla realizaci webu KRO Kitchen na starosti. „Projektem pro KRO jsme se toho rozhodně sami hodně naučili a teď máme v rukách hotový produkt, který může podnikům v aktuální situaci pomoci udržet se nad vodou.“ uzavírá Martin Hakl.
Jídlem to nekončí
Nový web pomáhá bistru vytěžit maximum jeho potenciálu díky tomu, že poskytuje zákazníkům přesně to, co potřebují. Co nejjednodušší přístup k informacím a produktům. To je právě teď potřeba více než kdy dřív. „V současné době už ani jiná možnost než začít fungovat online pro podniky v gastronomii není. Trh se mění před očima a je potřeba se tomu umět přizpůsobit. V tomto směru je pro nás e-shop skvělá cesta, protože jeho prostřednictvím můžeme kromě hotových jídel prodávat i další naše produkty - pečivo, naše skvělé omáčky, kimchi, limonády nebo třeba merch.“</p>
<p>„Jiná možnost než začít fungovat online už pro podniky v gastronomii není. Trh se mění před očima a je potřeba se tomu umět přizpůsobit.“</p>
<p>Zajímá vás, jak funguje naše food delivery řešení?</p>
<p>Více informací</p>
<p>Jak dostat jídlo k zákazníkům
Se zavedením prodeje jídel online musí každý podnik řešit i logistiku rozvozů. Bistro KRO Kitchen se rozhodlo zkombinovat dva typy - prostřednictvím služeb Wolt nebo Dáme jídlo krmí zákazníky, kteří se o nich skrz tyto služby dozvěděli a chtějí se najíst co možná nejdřív. Zbylé zákazníky se rozhodlo obsloužit vlastním rozvozem, který probíhá prostřednictvím služby Liftago. „Zavedením našeho rozvozu se snažíme vyhovět zejména hromadným objednávkám plánovaným dopředu. V posledním roce nám totiž narostla poptávka po cateringu, dovozu obědů a dalších jídel pro celé firmy nebo produkční společnosti. Začali jsme proto spolupracovat se společností Liftago, jejíž systém rozvozu je naprosto revoluční - snaží se, aby jejich řidiči byly maximálně vytíženi - realizují rozvoz lidí i věcí. Tento typ rozvozu je skvělou možností i pro tzv. slow food zákazníky, jednotlivce, kteří se snaží plánovat svůj jídelníček dopředu, aby se jím po zbytek týdne už nemuseli zabývat. Naše jídla si takto mohou “naklikat” dopředu a Liftago jim je pak doručí v konkrétní den a čas.“</p>
<p>Liftago - efektivní řešení vlastního rozvozu
Pro podniky, které se chtějí vydat cestou vlastního rozvozu přes e-shop na webu, představuje Liftago velmi výhodného spojence. „Dáváme gastronomii přístup do obrovské sítě řidičů ve dvanácti městech ČR. Jejím prostřednictvím mohou podniky odbavovat své online objednávky. Na síť se napojují buď napřímo (jako KRO), nebo přes e-shopové a pokladní systémy. Pro hromadné rozvozy obědů dáváme možnost posílat objednávky do systému přes tabulku závozů. Pomáháme se slow food (předobjednávkami) i fast food (objednávky na hned). Zároveň dáváme podnikům tipy na to, co (ne)funguje.“ říká Ondřej Krátký ze společnosti Liftago. V praxi funguje spolupráce velmi jednoduše. „Na začátku pomůžeme podnikům s propojením jejich webu s naší službou a nastavíme typ rozvozu přímo jim na míru. Při samotném rozvozu už je všechno automatické. Systém volá řidiče na požádání a dává přehled o stavu objednávek, zákazníkům posílá notifikace a live tracking s polohou nákupu či závozu.“ dodává.
Skvělý produkt nestačí. Potřebujete systém.
Ať už je lockdown, nebo ne, vytvoření funkčního webu pomáhá restauracím řešit celou řadu záležitostí, na které by jinak spotřebovaly nemalé množství času a energie. „Můžete mít skvělý produkt, ale to samo o sobě nestačí. Pokud budete mít velkou poptávku, ale žádný systém, skončíte zavaleni provozními záležitostmi, které vám sežerou spoustu kapacity. Spousta z nich se dá přitom řešit automaticky pomocí fungujícího webu.“ uzavírá šéf KRO Kitchen.</p>
<p>Uvažujete o přechodu do onlinu? Pomůžeme vám. Kontaktujte nás, domluvte si s námi schůzku a společně vymyslíme, jak na to.</p>
<p>Kontaktovat obchod</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>