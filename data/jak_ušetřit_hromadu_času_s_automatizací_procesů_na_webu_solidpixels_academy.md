<p>Jak ušetřit hromadu času s automatizací procesů na webu | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Návody
Jak ušetřit hromadu času s automatizací procesů na webu
5 minutObsah článku</p>
<p>Jak se zbavit nezáživných aktivit
Příklad z praxe
Jak začít</p>
<p>Jestli je v současné době něco opravdu nedostatkovou komoditou, je to čas. Snažíme se ho šetřit tvorbou webů, které nás a naši nabídku prezentují na internetu. Pokoušíme se proniknout do tajů online reklamy, která za nás hledá potenciální zákazníky, přivádí je k nám na web a nabízí jim naše služby. V okamžiku, kdy tento cyklus funguje, však vzniká celá řada dílčích úkolů, které musíme řešit. A to většinou opakovaně.
Jak se zbavit nezáživných aktivit
Jde o triviální záležitosti, které se však ve větším množství nakupí a jejich vyřizování zabere nemalé množství času. Příkladem může být kopírování účastníků našeho kurzu do tabulky, zaslání potvrzovacího e-mailu, tvoření faktur, jejich rozeslání… Jak se těchto nezáživných aktivit zbavit? S pomocí automatizace webových procesů.
Automatizace webových procesů je technologie založená na autonomní práci softwaru, který je nastaven tak, aby vámi vybranou činnost související s vaším webem udělal za vás. Na takové jednotlivé činnosti existuje celá řada nástrojů a při jejich dobré implementaci vám mohou výrazně zjednodušit život. 
Příklad z praxe - Eliška Vyhnánková a její webináře
“Poslední dva roky jsem řešila, že bych potřebovala nový web. Původně jsem počítala s tím, že to bude velmi složitý, zdlouhavý a nákladný proces, pak jsem ale dostala tip na solidpixels. Ten přišel v tu pravou chvíli, protože jsem zrovna potřebovala dát dohromady nějakou ucelenou stránku o svých webinářích. Web jsem poskládala dohromady za den, podstránka o webinářích mi zabrala tři hodiny.”</p>
<p>“Jako jednu z velkých výhod webu na solidpixels považuji možnost nastavení automatických procesů, díky kterým odpadá ruční vyřizování opakujících se rutinních činností, které by mi jinak zbytečně komplikovaly život. Místo složitého vyřizování přihlášek na webináře přes mail nebo po telefonu tak mohou zájemci rovnou vyplnit formulář u mě na webu a jeho obsah se poté automaticky propisuje do Google tabulky, kde mám pak přehledně seřazené všechny potřebné údaje. Jedna chytrá věc, která ve výsledku ušetří spoustu času.”
Místo složitého vyřizování přihlášek přes mail nebo po telefonu mohou zájemci vyplnit formulář u mě na webu a jeho obsah se automaticky propisuje do Google tabulky, kde mám pak přehledně seřazené všechny potřebné údaje.Jak začít
Jednotlivých nástrojů na automatizaci však existuje velké množství a vyznat se v nich se může nezkušenému zdát jako nadlidský úkol. Než se do něčeho pustíte, udělejte si malou přípravu:</p>
<p>Nenechte se zahltit nabídkou a raději se v prvním kroku zaměřte na svoje vlastní potřeby.</p>
<p>Zkuste si podrobně sepsat cestu vašeho zákazníka a ke každému kroku si podrobně rozepište, jakou práci každá tato fáze vyžaduje z vaší strany, od jednodušších úkolů po ty složitější. Tak získáte jasnou představu o tom, jaké procesy a v jaké posloupnosti jsou potřeba.</p>
<p>Pořádáte eventy? Pak by se vám mohlo hodit automatické rozesílání připomínkových SMS. Prodáváte nějaký produkt, ke kterému byste potřebovali zpětnou vazbu? Pak byste mohli zkusit automatické zaznamenávání hodnocení zákazníků do přehledné Google tabulky. Nabízíte kurzy? Třeba by se vám hodilo automatické generování a rozesílání faktur. Na poli automatizace se fantazii meze nekladou a vše lze ušít přímo na míru. Jednotlivé úkony lze posléze poskládat do složitější série na sebe napojených procesů.
Není to tak složité, jak se může zdát
Své procesy můžete zvládnout automatizovat i sami. Existuje celá řada  platforem, které vám pomohou integrovat nástroje bez potřeby napsat jakýkoliv řádek kódu. Skvělé jsou v tomto směru Zapier, Parabola nebo český Integromat, který se bude hodit všem, díky připraveným integracím na lokalizované produtky typu Fakturoid, iDoklad a další. 
Chtěli byste pomoci s automatizací webových procesů? Napište nám. Rádi vám poradíme, jak podobné procesy implementovat i na vašem webu.
Bude se vám také hodit</p>
<p>Napojení formuláře na Google Tabulky</p>
<p>Únor  4, 2019</p>
<p>Naučte se jak propojit formuláře na vašem webu s Google tabulkami pro efektivnější správu sbíraných dat.</p>
<p>Napojení formuláře na Mailchimp</p>
<p>Únor  4, 2019</p>
<p>Naučte se jak propojit formuláře na vašem webu s Mailchimpem pro efektivnější e-mail marketing. </p>
<p>Jak vytvořit dokonalý workshop (díky automatizacím)</p>
<p>Listopad  9, 2020</p>
<p>Přinášíme podrobný návod, jak ušetřit čas při komunikaci se zákazníky a současně jim poskytnout skvělou službu. Zjistíte, že s propojením solidpixels na další nástroje jdou dělat zázraky.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>