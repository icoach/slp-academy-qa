<p>Základní tipy pro práci s obsahem na webu | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Základní tipy pro práci s obsahem na webu
5 minutObsah článku</p>
<p>Aby byl text snadno čitelný
Usnadněte návštěvníkům skenování
Získejte pozornost fotkami nebo infografikou
Nezapomeňte na výzvu k akci</p>
<p>První dojem získává návštěvník dřív, než si na webu cokoliv přečte. Správně uspořádaný obsah vede pozornost a zvýrazňuje důležité informace. Pomáhá návštěvníkovi pochopit sdělení a směruje ho k akci, kterou od něj požadujeme.
Jak s obsahem na webu pracovat, abyste usnadnili návštěvníkum čtení a déle udrželi jejich pozornost? 
Aby byl text snadno čitelný
Texty, které na webu špatně vypadají, nikdo nebude číst. Zásadní vlastností čitelného webu je kontrast textu a pozadí. Na kontrast byste měli myslet nejen kvůli barvoslepým lidem, ale kvůli každému se špatně nastaveným displayem nebo v místnosti se sníženými světelnými podmínkami.
Platí také základní poučka, že tmavý text na světlém pozadí čteme rychleji než světlý text na tmavém pozadí.
Aby byl text na obrazovce snadno čitelný, držte dostatečnou velikost fontu. U běžného textu se nebojte fontu velikosti 16 px a větších.
Na čitelnost má vliv i délka řádku. Ideální délka je přibližně 50-80 znaků na jeden řádek. Aby byl text čitelný, musí totiž člověk snadno najít začátek dalšího řádku. Čím větší vzdálenost musí z konce řádku na začátek dalšího urazit, tím je pro něj čtení náročnější.</p>
<p>Text potřebuje dostatek prostoru, nelepte na něj proto žádné obrázky, videa, ani další bloky s obsahem. Dostatek prostoru musí být i mezi jednotlivými řádky. Pro web je ideální řádkování kolem 1,5 podle konkrétního fontu.
Usnadněte návštěvníkům skenování
Návštěvníci webových stránek nečtou, ale skenují a čekají, až se jim na obrazovce objeví informace, která je zaujme. Důkladněji se obsahu věnují až poté, co je nějaká informace zaujme. Vybírají spíše jednotlivé věty a odstavce, málokdy čtou celou stránku slovo od slova.
Snadno skenovatelný text poutá pozornost k nejdůležitějším informacím. K tomu vám pomůže:</p>
<p>zvýraznění důležitých slov tučně, v ideálním případě návštěvník pochopí obsah stránky pouze z nadpisů a zvýrazněných slov.
proložení dlouhých textů mezititulky,
číslované seznamy nebo seznamy s odrážkami,
krátké odstavce na 2 až 3 řádky.</p>
<p>Do jednoho odstavce patří jen jedna myšlenka. Pokud totiž návštěvníka nezaujme začátek, přeskočí i všechny další myšlenky.
Při psaní myslete na princip obrácené pyramidy, protože nejdůležitější informace patří nahoru. Nejvíce času návštěvníci věnují informacím v prvním screenu. Zvýšíte tím šanci, že zaujmete i návštěvníky, kteří nescrolují dál.
Získejte pozornost fotkami nebo infografikou
Fotky, infografiky a obrázky vám pomohou jednoduše odkomunikovat složité myšlenky. Na získání pozornosti máte totiž přibližně pět vteřin. Pokud do té doby ničím nezaujmete, návštěvník odchází jinam.
Přestože se říká, že obraz vydá za tisíc slov, hlavním důvodem pro použití fotek je potřeba zaujmout během tak krátkého času. Dobře funguje kombinace nadpisu, krátkého odstavce a fotky.</p>
<p>Každá fotka by v sobě měla nést informaci. Čistě ilustrativní fotky pomáhají budovat image, ale pokud nemají žádnou informační hodnotu, neměly by zdržovat návštěvníky od řešení problému, kvůli kterému na web přišli.
Nezapomeňte na výzvu k akci
Nezapomeňte návštěvníkum sdělit, co mají udělat dál. Výzvou k akci (CTA, call-to-action) směrujete návštěvníka k tomu, co chcete, aby na vašem webu udělali.
Nemusí jít nutně rovnou o nákup, stačí ukázat další články na dané téma, vyzvat ke sdílení nebo k registraci do newsletteru.</p>
<p>Kudy dál?</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>