<p>SEO: Jak vám s optimalizací pomůže nástroj solidpixels | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
SEO: Jak vám s optimalizací pomůže nástroj solidpixels
7 minutObsah článku</p>
<p>Nastavení meta tagů
Nastylované nadpisy
Práce s obrázky
Čitelné a přehledné URL
Nastavení přesměrování
Kontrola nad indexovanými stránkami
Nastevní Open Graph tagů
Co vyřeší nástroj solidpixels za vás?</p>
<p>SEO už dávno není o množství klíčových slov. Optimalizace webu pro vyhledávače se týká skoro všech oblastí tvorby webu a řídí se jednoduchou poučkou, co je dobré pro návštěvníka, to je dobré i pro SEO.
Dobrá pozice je výsledkem průběžné práce. Níž najdete seznam pro SEO užitečných vlastností a funkcí, které vám optimalizaci usnadní. Na technickou stránku SEO myslíme za vás.
Vlastnosti a funkce užitečné pro SEO</p>
<p>Nastavení meta tagů
Titulek a popisek meta description můžete upravovat pro všechny statické strány, články, kategorie a tagy.
Pro nastavení metadat:
 </p>
<p>otevřte článek nebo stránku
přejděte do záložky Nastavení a u článků se v Nastavení přepněte na kartu SEO,
vyplňte titulek nebo popisek.</p>
<p>Titulek se ve výchozím nastavení aktualizuje podle názvu článku nebo stránky. To můžete v Nastavení změnit a pracovat s titulkem nezávisle na dalších parametrech.
Nastavit v administraci můžete i začátek (prefix) a konec (suffix) titulku. Na všech stránkách webu se po vyplnění zobrazí titulek začínající nebo končící tímto textem. Toho můžete využít třeba pro vložení názvu brandu do titulku.
Pro nastavení prefixu a suffixu:</p>
<p>na hlavním rozcestníku vyberte záložku Nastavení,
vyberte Nastavení webu,
vyplňte prefix nebo suffix titulku.</p>
<p>Upravovat můžete i klíčová slova. Google i Seznam ale v nápovědě potvrzují, že klíčová slova uvedená v tagu keywords nemají pro hodnocení stránky význam.</p>
<p>TIP: Odlišný popisek ve výsledcích vyhledávání není chyba
Ne vždy zobrazí vyhledavače vámi připravený popisek. Google například upravuje popisek podle dotazu uživatele. Když popisek neodpovídá dotazu, vytvoří Google popisek z obsahu.
Nastylované nadpisy
HTML značky se přidávají automaticky a není třeba je ručně vpisovat.
Pro nastavení nadpisu:</p>
<p>vyberte text, který chcete označit jako nadpis,
v liště pro formátování textu vyberte styl písma. </p>
<p>Práce s obrázky
Ke každému obrázku můžete v jeho nastavení doplnit popisek alt.
Pro nastavení alt popisku:</p>
<p>klikněte na obrázek, pro který chcete nastavit alt popisek,
přejděte na záložku Pokročilé,
vyplňte pole Alternativní popisek.</p>
<p>Při nahrávání obrázků solidpixels zachovává název, pod kterým obrázek nahráváte. Při automatické optimalizaci k názvu doplní pouze informaci, pro jaké rozlišení je obrázek vytvořený. 
Při správném pojmenování a nastavení titulků upřesníte obsah vaší stránky a můžete se objevit ive vyhledávání obrázků.
Čitelné a přehledné url
Solidpixels generuje přehledné a snadno čitelné adresy. Ve výchozím nastavení se URL aktualizuje podle názvu stránky nebo článku. Nastavení můžete změnit a upravovat URL nezávisle na ostatních parametrech.
Nastavení přesměrování
V administraci můžete sami spravovat přesměrování. U konkrétních stránek a článků můžete zapnout možnost automaticky vytvářet přesměrování při změně URL adresy.
Pro nastavení přesměrování:</p>
<p>v hlavním menu přejděte do záložny Nastavení,
otevřte záložku Přesměrování,
vložte původní a novou url ve tvaru https://www.vasedomena.cz/nazev-stranky.</p>
<p>Díky přesměrování nepřijdete o pozici ve vyhledávání ani při změně URL adresy. </p>
<p>Kontrola nad indexovanými stránkami
Pro statické stránky a články, které nejsou pro SEO důležité nebo slouží pro vaše interní účely, můžete zakázat indexování:
 </p>
<p>otevřte detail stránky nebo článku, který nechcete indexovat,
přejděte do nastavení,
vypněte možnost Zobrazit stránku ve výsledcích vyhledávání.</p>
<p>Nastavení Open Graph tagů
Díky OG tagům budete mít pod kontrolou vzhled stránek při sdílení na sociální sítě. Solidpixels podporuje Open Graph tagy pro titulek, popisek a obrázek.
Pokud chcete nastavit Open Graph tagy:</p>
<p>otevřte článek nebo stránku a přejděte do záložky Nastavení,
do galerie nahrajte obrázek pro výpis či sdílení,
přepněte se na kartu SEO a vyplňte OG tag pro popisek a titulek.</p>
<p>TIP: Napojení na Google Search Console
Užitečným pomocníkem při optimalizaci webu pro vyhledávače je Google Search Console. Search Console je bezplatná služba, která vám pomůže při sledování a správě zobrazení vašeho webu ve vyhledávání na Google. Zjistěte, jak propojit Search Consoli s vaším webem.
Co vyřeší nástroj solidpixels za vás?
Rychlost webu
O technické zázemí a technologie se postaráme za vás. Využíváme třeba nový a rychlejší protokol HTTP/​2 a pravidelně probíhá automatická optimalizace obrázků.
Od základu responzivní web
Všechny předpřipravené designy jsou plně responzivní. Layout builder je nastavený tak, aby veškerý obsah, který vytvoříte byl responzivní.
XML Sitemap
Pro každý web vytváří solidpixels sitemapu a při každé změně ji automaticky aktualizuje. Najdete ji na adrese vasedomena.cz/sitemap.xml.gz.
Zabezpečnení pomocí SSL certifikátu
Všechny weby, které běží na solidpixels, jsou zabezpečené pomocí SSL certifikátu. Díky tomu má návštěvník jistotu, že jsou všechna data vyměněná s webovou stránkou, chráněna proti odposlechu. Google potvrdil, že zabezpečení stránek zařazuje jako jeden z hodnotících faktorů.</p>
<p>Pomohl vám tento článek</p>
<p>Ano
Ne</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>