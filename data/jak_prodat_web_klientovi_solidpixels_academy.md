<p>Jak prodat web klientovi | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Jak prodat web klientovi
5 minutVytvořit skvělý web může být výzva. Je to ale známý proces a dobře víte, jak s ním naložit. Jak se ale poprat s obchodní částí ambasadorské práce? Jak přesvědčit klienta, že web od vás je přesně to, co potřebuje a vypořádat se se všemi jeho všetečnými dotazy?
Když klient vstoupí do kontaktu s ambasadorem, s největší pravděpodobností nemá žádné informace o tom, jak přesně ambasador funguje, jaké má jeho práce výhody a proč potřebuje web právě od něj. Na tento moment je rozhodně dobré mít předem připravenou ukázku portfolia realizovaných webů a dobré obchodní argumenty. Soustřeďte se na svoji hodnotu, ať už jako grafický designér či průvodce realizací a opřete se o sílu solidpixels. Čím přesně se můžete blýsknout?</p>
<p>Rychlost. Práce se solidpixels je výrazně rychlejší než s jakýmkoli jiným nástrojem. Díky přehledné ambasadorské konzoli, vychytaným oborovým sekcím, sdíleným obsahovým sekcím nebo instinktivnímu skládání obsahu pomocí bloků, jsou ambasadoři schopni postavit průměrný web klidně v řádu dnů. Vaše zkušenost se stavbou webů právě na solidpixels je v tomto případě podstatnou přidanou hodnotou, která realizaci výrazně urychlí.</p>
<p>Názornost. Proč složitě vysvětlovat, když můžete vaši vizi rovnou ukázat? Neprodávejte pouhé sliby, vytvořte díky předpřipraveným sekcím a snadné editaci designu rychlý první koncept a přijďte s názornou ukázkou už na jednu z vašich prvních schůzek s klientem. Ukažte názorně vaši představu a využijte možnosti živě demonstrovat, jak snadná bude budoucí správa nového webu.</p>
<p>Kvalita. Kvalita webu závisí na několika základních elementech. Kvalitu obsahu pravděpodobně nebudete mít jako specialista na tvorbu webů šanci ovlivnit, můžete však díky předpřipraveným a vyzkoušeným konceptům, oborovým sekcím a základním technickým funkcím solidpixels webů jako je responzivita aj., klientovi nabídnout skvělou funkčnost designu. Rychlé načítání webu, jeho bezpečnost, možnosti integrace a automatizace jsou samozřejmostí.</p>
<p>Snadná aktualizace. Dlouhodobá údržba webu se může stát noční můrou, pokud je klient ke každé editaci nucen přizvat programátora. Tento problém se solidpixels odpadá. Co nezvládne v našem redakčním systému klient sám, zvládne jeho ambasador a pokud si nebude vědět rady ani on, pomůže naše podpora.</p>
<p>Oborové koncepty. Často se setkáváme s názorem, že aby byl web kvalitní, je nutné ho postavit od nuly. Nic však nemůže být dále od pravdy. Neztrácejte čas vymýšlením základů, které již byly vymyšleny, odzkoušeny a je dokázáno, že fungují. S oborovými koncepty bude vaším výchozím bodem design, který je maximálně přizpůsoben potřebám různých typů klientů, přesto ho můžete změnit k nepoznání. Pusťte z hlavy všechny technické a designové zákonitosti, které solidpixels zvládne za vás a soustřeďte se na detaily, které dělají každý web jedinečným.</p>
<p>Podpora. Každý někdy může potřebovat pomocnou ruku. Jako ambasador se můžete opřít o podporu, která vám poradí, když se ocitnete v úzkých. A stejně tak vašim klientům, až jejich hotový web pošlete do světa. Pokud se stanete partnerem, můžete klientům nabídnout trvalou podporu, která bude čistě na vás.</p>
<p>Reference. Vaším spojencem je silný a spolehlivý partner, který má za sebou stovky úspěšných projektů pro velké i menší, české i zahraniční firmy. Nebojte se klientům ukázat, kdo všechno vložil důvěru do systému, na kterém hodláte stvořit jeho budoucí web.</p>
<p>Lokálnost. Existuje celá řada klientů, která slyší na slovo „lokálnost“. Proč stavět svůj web na zahraničních řešeních, když je možné zkusit skvělý lokální projekt, jehož redakční systém i podpora v základu mluví vaší mateřštinou?</p>
<p>Vaše přidaná hodnota. Škála vašich služeb nemusí končit u skládání webů. Umíte tvořit obsah? Jste grafický designér? Ovládáte analytiku nebo online marketing? Jakoukoli další s webem související dovednost můžete klientovi nabídnout jako přidanou hodnotu.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>