<p>Kvalitním obsahem zvýšíte návštěvnost webu. Jak na to a čím začít? | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Návody
Kvalitním obsahem zvýšíte návštěvnost webu. Prozradíme, jak na to a čím začít
10 minutObsah článku
 Hraběcích rad je plný internet. Než začnete prodávat, pomozteNečekejte na vhodný okamžik, zkuste toUjasněte si, jestli tvoříte svépomocí, nebo oslovíte specialistuZapomeňte na školní seminárky a to podstatné řekněte hned na začátkuNapsali jsme dva články a nic se nedějeZávěrTento přístup k obsahu zvedl za 2 roky měsíční návštěvnost blogu Mall.cz z nuly na 57 tisíc. A stejný tým copywriterů dokázal po 3 letech spolupráce zpětinásobit organickou návštěvnost webu výrobce žaluzií NEVA z Kralic na Hané. Přečtěte si, jak přemýšlet nad obsahem pro český trh, čemu se vyhnout a co si ujasnit, než se pustíte do psaní prvního článku nebo natáčení videa.Poznámka na úvodČlánek je určený pro začátečníky – majitele firem, marketingové specialisty nebo malé e-shopaře, kteří zatím „články na blog nepíšou“. Ale chtěli by, protože skřípou zuby, když mají platit faktury za PPC reklamu, a láká je představa vysoké organické návštěvnosti.1. Hraběcích rad je plný internet. Než začnete prodávat, pomozteNejprve vás čeká mentální cvičení. Kvalitní obsah je založený na sdílení know-how. Zdarma. Když dopíšete článek nebo natočíte video a chystáte se ho publikovat, musí vás trochu svědit prsty. Musíte si říct: sakra, nedávám jim toho bezplatně příliš? Neměli by mi dát aspoň e-mailovou adresu? Odpovězte si ne a článek zveřejněte.
Online svět je totiž z 90 % tvořený balastem. Čísla na to nemáme, ale vidíme to denně při rešerších jakéhokoliv tématu. Dejte si pozor, ať nepublikujete články, po jejichž přečtení si čtenář povzdechne, že jsou dlouhé jako týden před výplatou a nic se z nich nedozvěděl.
A netlačte na pilu. Vyhněte se prodeji hned od prvního výstupu. Vzdělávejte, pomáhejte, dokládejte, že rozumíte odvětví i potřebám zákazníků. Propojujte mezi sebou jednotlivé články a vytvářejte síť, ve které bude čtenáři dobře. A až budete mít na webu 15 článků, postavte z nich 16. výstup – třeba e-book, ve kterém zrecyklujete již napsané. K tomu přidáte jednu novou kapitolu nebo aktuální komentář do úvodu a máte skvělý materiál, za jehož stažení už si tu e-mailovou adresu vyžádejte.2. Nečekejte na vhodný okamžik, zkuste toSprávná chvíle je teď. Z reklam jsou lidé otrávení a přirozený dosah komunikace na sociálních sítích klesá (nevidíme do hlav lidem z Facebooku nebo LinkedInu, ale trend je zřejmý – když neplatíte, vaše příspěvky se zobrazí jen zlomku potenciálních zákazníků). Proto netaktizujte a pusťte se do tvorby kvalitního obsahu na témata, která lidi zajímají.
Pokud jste opravdu na začátku, nezatěžujte se analýzou klíčových slov (ta je důležitá, ale pomůže vám až trochu později). Doporučujeme vám 3 jednodušší cesty:Vyjděte z vlastní znalosti zákazníků,pozvěte na kafe svého zkušeného obchodníkanebo se pobavte s lidmi ze zákaznické podpory.
Dejte dohromady 10 nejčastějších otázek, které mají vaši potenciální zákazníci. A sepište odpovědi. Tím máte základní plán pro rozjezd obsahového marketingu. Napíšete 10 článků, ve kterých postupně vysvětlíte to, co zákazníky nejvíc pálí. A pak třeba přijde na řadu ta analýza klíčových slov z vyhledávačů.3. Ujasněte si, jestli tvoříte svépomocí, nebo oslovíte specialistuDůležitá otázka. Pokud se rozhodnete pro vlastní tvorbu, zvolte formát, který vás bude bavit. Většina B2B i B2C firem začíná s články na blog, které ke čtenářům dostává pomocí sociálních sítí. Nikde ale není psáno, že musíte dělat to samé.
Pokud neholdujete psaní a radši mluvíte na kameru, předejte argumenty ústně – začněte klidně punkově na mobil. Kvalitní obsah je důležitější než hollywoodská produkce. Nebo si v Canvě vytvořte jednoduchou infografiku a vzdělávejte obrázkem.
Při spolupráci s externistou počítejte s tím, že potřebuje čas k pochopení odvětví, zákazníků a vašich produktů či služeb. Copywriter, videomaker nebo jiný specialista jsou totiž vaši obchodníci. A poslali byste včera najatého obchodníka rovnou do terénu? Nejspíš ne. Postupně ho zaučíte, vše mu představíte a sladíte s ním argumenty. Stejnou péči věnujte i externistovi na obsah.4. Zapomeňte na školní seminárky a to podstatné řekněte hned na začátku
Účelem tohoto článku není naučit vás psát pro online prostředí. Přesto pro vás máme jednoduchou radu do začátku – nekomplikujte to. Většina lidí má potřebu psát složitěji než mluví. Texty jsou pak zbytečně dlouhé, těžko se v nich orientuje, málokdo jim rozumí a důležité informace se v nich úplně ztratí.
Zapomeňte na slohovky nebo seminárky a pište stylem, jakým byste se zákazníkem mluvili. Usnadníte to sobě, jemu a svět bude krásnější.
A tady jsou jen tři řemeslné rady, jak napsat dobrý článek na blog:to nejdůležitější řekněte hned na začátku (kdy máte pozornost čtenáře),čleňte text s pomocí podnadpisů, odrážkových seznamů nebo vytučněných slov (usnadníte čtenáři orientaci),na závěr napište, co dalšího má čtenář udělat (např. přečíst si další článek, podívat se na produkt, zavolat vám kvůli konzultaci…).5. Napsali jsme dva články a nic se nedějeŠpatná zpráva zní: s přirozenou návštěvností vašeho webu pravděpodobně zásadně nehne ani deset výstupů. Čísla na webech Mall nebo NEVA se taky zvedla až po několika měsících usilovné práce. Tzv. organic z Googlu nebo Seznamu roste pozvolna, protože vás vyhledávače musí nejprve zaindexovat. Pak záleží, v jak konkurenčním prostředí podnikáte. Pokud začínáte od nuly a konkurence už s obsahem pracuje, bude trvat několik měsíců, než se dostanete na první stránku Googlu. A ještě déle, než se dostanete na první místo.
Dobrá zpráva zní: Ono se to zlomí – pokud budete vytvářet kvalitní obsah na témata, která lidi opravdu zajímají. Většina konkurence totiž nabízí jen balast a vyhledávače umí vyhodnotit, jak přínosné vaše články nebo videa jsou. Jen nemějte přehnaná očekávání a nečekejte zázraky po prvním článku na blogu.Ondřej Pokornýcopywriter, Obsahová agenturaPrávě jste si přečetli článek od profesionálního copywritera z Obsahové agentury. Poprosili jsme ho, aby sepsal článek se stejným zadáním, které jsme před měsícem dali zpracovat umělou inteligencí. Výsledek si můžete přečíst zde. Obsah jsme schválně usekli takhle v polovině (tipů pro začátečníky by se do něj vešlo mnohem víc), protože nám šlo především o porovnání výstupů od AI a specialisty.Co si o práci s umělou inteligencí myslí autor?Texty vytvořené umělou inteligencí jsou mnohdy lepší než běžně dostupné články na internetu. Ale to rozhodně neznamená, že jsou dobré. Působí na mě strašně ukecaně, jsou plné frází a nic kloudného se z nich nedozvím.
Jako copywriter se nebojím, že mi algoritmy v dohledné době vezmou práci – a co bude za více než tři roky, to si netroufnu odhadnout pro žádný obor lidské činnosti.
Vítám, že mi nástroje jako ChatGPT už teď usnadní takové ty jednodušší výstupy – za pár vteřin mi třeba vygenerují desítky variant sloganu, názvu služby, popisku pro zboží v e-shopu nebo textíku do PPC reklamy.
Spíš se jich obávám jako čtenář. Mám velký otazník zejména ohledně faktické správnosti různých rad nebo tipů, které se budou tvářit spolehlivě, ale bude to jen hromada instantně vygenerovaných blábolů.Co si z porovnání odnášíme my ze solidpixels?Umělá inteligence se neustále zlepšuje a každá nová generace nám něčím tak trochu vyrazí dech. Věříme, že časem ChatGPT nebo jiný tool dají textům ještě lepší formu, sem tam vloží chytlavý detail nebo mezi sebou prolinkují jednotlivé výstupy.
Robotům ale bude i nadále chybět kontext, subjektivní pohled a odžitá praxe. Skvěle kompilují, ale jsou daleko od stavu, aby něco sami vymysleli. A bohužel neumí vyhodnotit, jestli moudra, kterých je plný internet, jsou pro čtenáře užitečná. Tuto tzv. kurátorskou práci bude muset ještě nějakou dobu odvádět člověk.
Pokud chcete zvýšit návštěvnost svého webu a ideálně takového návštěvníka proměnit v zákazníka, potřebujete kvalitní výstupy. Ty umělá inteligence zatím nedodá. Dokáže ovšem výrazně pomoci v práci. 
A pro pořádek, tady máte od Obsahovky odkaz na Komplexního průvodce obsahovým marketingem, který vám může pomoci dostat tvorbu obsahu na úplně jiný level.Zajímá vás, jak se se stejným zadáním poprala umělá inteligence? Přečtěte si její výstup a naše hodnocení tady.Další inspirace pro lepší web</p>
<p>5 jednoduchých tipů, jak díky obsahu zvýšit návštěvnost na vašem webu.</p>
<p>Návody</p>
<p>V dnešní době je konkurence v online světě obrovská, a proto je důležité, aby byl váš web co nejatraktivnější pro návštěvníky. Jedním ze způsobů, jak toho dosáhnout, je vytvoření kvalitních textů, které budou zajímavé pro vaše čtenáře a zároveň budou plnit svůj účel. V tomto článku vám přinášíme 5 jednoduchých tipů, jak vytvořit texty, které zvýší návštěvnost vašeho webu.</p>
<p>Kompletní návod: skvělé představení služeb na webu</p>
<p>Návody</p>
<p>Naučte se představovat vaše služby na webu způsobem, který konvertuje návštěvníky v zákazníky a prezentuje vás jako respektované odborníky. </p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>