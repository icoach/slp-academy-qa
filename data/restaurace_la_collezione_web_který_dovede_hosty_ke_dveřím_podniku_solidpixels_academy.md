<p>Restaurace La Collezione: web, který dovede hosty ke dveřím podniku | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Případové studie
Restaurace La Collezione: web, který dovede hosty ke dveřím podniku
5 minutLa Collezione
LaCollezione je skupina restaurací, kterou vlastní úspěšný restauratér a šéfkuchař Riccardo Lucque. Zkušenosti v gastronomii sbíral od 16 let ve vyhlášených restauracích na různých místech světa. V současnosti v Čechách prezentuje italskou kuchyni. Do Prahy přišel před šesti lety jako šéfkuchař restaurace Square a tři roky poté otevřel svou první restauraci Aromi.
Značka La Collezione seskupuje všechny jeho podniky. Kromě restaurace Aromi pod ní spadá také restaurace La Finestra, síť bister La Bottega, škola vaření Laboratorio a obchod s vínem. 
Web, který dovede hosty ke dveřím podniku
Hlavním požadavkem Riccarda bylo vytvořit web, díky kterému hosté pocítí pravou italskou atmosféru restaurací ještě před jejich návštěvou. Weby mají ukázat velkorysé prostory, lákat na připravovaná jídla, ale zároveň předat všechny důležité informace o provozu restaurace.
  “Dobře navržený web je důležitý, aby si host udělal představu o naší restauraci. První dojem je zásadní a rozhodnutí, jestli nás navštíví, na něm často závisí.”— Ricardo Lucque —Za gastronomickým zážitkem, kterým hostům zprostředkovávají Riccardovy podniky, stojí výběr nápojů a pokrmů, kvalitní suroviny, ze kterých jsou pokrmy připraveny, nadšení a odbornost personálu i živá atmosféra podniků. Cílem webu bylo všechny tyto stránky návštěvníkům webu ukázat a zároveň předat informace o otevírací době, možnosti rezervovat si stůl a jednoduše zjistit, jak restauraci najít.
Co přinesla implementace solidpixels
Pod značkou La Collezione běží na solidpixels přes deset webů a další vznikají. Výsledkem naší spolupráce je například:</p>
<p>LaCollezione, jako rozcestník pro všechny Riccardovy podniky</p>
<p>weby pro restauraci Aromi a LaFinestra,</p>
<p>rozcestník webů pěti poboček bister La Bottega,</p>
<p>prezentace školy vaření Laboratorio.</p>
<p>Jednotlivé stránky restaurací vychází ze stejného vzoru. Díky tomu je možné pohotově spouštět weby pro nové pobočky a zároveň je zachovaná jednotnost prezentace restaurací. Design webu odkazuje k charakteru podniků a předává pocit prémiovosti a exkluzivity.
Velký prostor mají na webu fotografie, které zprostředkovávají atmosféru restaurací a lákají hosty na připravovaná jídla.  Na web se propisují i fotografie nahrané na Instagram a své místo má na webu i tým, který se stará o chod restaurace. Hlavní vizitkou restaurací je jídelní lístek, který přehledně prezentuje kompletní nabídku.</p>
<p>30 min za 2 roky
množství servisních úprav</p>
<p>Všechny informace a fotografie dokáže upravit personál restaurace. Upravit fotografie podle sezonního menu, představit nové členy týmu nebo vytvořit novou stránku pro speciální kampaň zvládne marketingový tým i bez našich zásahů. Například na webu La Bottega Gastronomica jsme v roce 2015 strávili servisními požadavky 31 hodin. Od přenesení na solidpixels byla za dva roky třeba pouze půlhodina naší práce. Díky tomu jsou weby i bez našich zásahů stále aktuální.
 “Jednoduše měníme denní nabídku a ve velmi krátkém čase dokážeme vytvořit expresní kampaň. Načasování a přesnost jsou pro naše podnikání klíčové.”— Ricardo Lucque — Důležitým prvkem webů je také lišta přimknutá ke spodní hraně stránky, která zprostředkovává návštěvníkovi nejdůležitější informace: kontaktní údaje, chytrou otevírací dobu a možnost rezervovat si stůl, díky propojení se systémem Apetee.
Weby jsou plně responzivní a zároveň reagují na kontext, v jakém návštěvníci na různých zařízeních přichází na web. V mobilní verzi díky tomu může návštěvník jedním kliknutím přejít na navigaci do restaurace nebo zavolat.  
Kvalita oceněná profesionály
S webem restaurace Aromi jsme se v soutěži WebTop100 v roce 2016 umístili v kategorii Gastrnomie na druhém místě a společnost Restu vyhlásila web Aromi jako nejlepší gastro web v České republice.</p>
<p>Jednoduše řešený  web,  kde  se  snadno  dozvíme  nejen  menu,  ale  i  více  konkrétních  informací  o  restauraci,  o lidech,  personálu,  jak  vypadá  interiér  a  jídlo  jako  takové  a  co  firma  dále  nabízí.  Skvěle  řešené!— Jana Vašáková, WebTop100 —Získat nabídku</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>