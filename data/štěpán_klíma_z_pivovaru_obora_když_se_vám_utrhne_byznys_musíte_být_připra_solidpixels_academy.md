<p>Štěpán Klíma z pivovaru Obora: Když se vám utrhne byznys, musíte být připra | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Případové studie
Štěpán Klíma z pivovaru Obora: Když se vám utrhne byznys, musíte být připraveni reagovat
9 minutObsah článku</p>
<p>Nemusíme si vymýšlet, že jsme udržitelní
Organický růst byznysu i webu
Obal prodává
Online výčepní</p>
<p>Na začátku byla chuť dělat pivo pro sebe a pro pár známých. Pivovar Obora začínal před pár lety v malé vesničce v Jižních Čechách jako malý projekt se skromnými ambicemi. Svým nadšením pro řemeslo a chutí překračovat hranice v Česku ještě donedávna velmi konzervativního oboru však Martin Novák vybudoval pivovar, který dnes plní pípy hospod a regály pivních obchodů po celé republice. Právě se sládkem a zakladatelem pivovaru Martinem Novákem a brand manažerem značky Štěpánem Klímou jsme probrali, jak si pivovar vybudoval své místo na českém trhu, jak přistupuje k současným trendům, jak změnil strategii v průběhu pandemie nebo jak se dá zvládnout byznys, který se tzv. utrhne.
Nemusíme si vymýšlet, že jsme udržitelní
Lokálnost, ekologie, sezónnost, udržitelnost. Slova, která se stala mantrou všech malých podnikatelů, kteří se v posledních letech snaží zacloumat se starými strukturami českého i světového trhu s potravinami. Hrstka z nich se však rozhodla bojovat proti jejich nadužívání a místo toho se snaží svou činností dokázat, že lokálnost, ekologie, sezónnost a udržitelnost pro ně znamenají nový normál - něco naprosto přirozeného a samozřejmého. Patří mezi ně i pivovar Obora. „Zemědělství na lokálnosti, sezónnosti a udržitelnosti fungovalo staletí. S podivem je tedy spíš to, že se za posledních pár let změnilo natolik, že co bylo dřív běžné, se dnes bere jako výsada.“ vysvětluje jeho zakladatel Martin Novák. „V naší komunikaci se zákazníky se snažíme ukázat všechny fáze výroby piva.“ navazuje brand manažer Štěpán Klíma. „Kdybychom totiž skončili u obrázku plechovky, můžeme si k tomu napsat, co chceme a otázka je, jestli nám to někdo uvěří. My si ale nemusíme vymýšlet, v Oboře totiž pivo začíná doslova ve studni a na poli vedle pivovaru.“ dodává.
„Zemědělství na lokálnosti, sezónnosti a udržitelnosti fungovalo staletí. S podivem je tedy spíš to, že se za posledních pár let změnilo natolik, že co bylo dřív běžné, se dnes bere jako výsada.“
Organický růst byznysu i webu
Základní filozofie Obory je skvělým stavebním kamenem, proniknout na tak výrazně saturovaný trh, jako je ten český pivní, však vyžaduje i nemalou dávku trpělivosti. „Já si myslím, že pokud děláte něco správně, váš produkt si místo na trhu najde. A není ani nutné, aby byl výrazně odlišný, nebo se snažil za každou cenu vybočit. V konečném důsledku my v Oboře neděláme žádnou raketovou vědu. Je to pivo, udělané tak, jak si myslíme, že se pivo dělat má. A tak je to i s celou značkou. Modrý nápis, červené kolečko, jednoduchá typografie.“ říká Klíma. „​​Podařilo se nám proniknout dle mého názoru hlavně proto, že jsme netlačili na pilu a nechali pivovar růst organicky. Lidé poznají, když má být něco rovnou ‚veliké‘. Nejlepší je si k té velikosti dojít postupně.“ dodává.</p>
<p>Původní záměr Obory však vůbec nebyl stát se velikým. „Na začátku byla prostě jen chuť dělat pivo pro sebe a pár známých. Naše následující cesta byla pomalá a postupná. Některé věci nelze uspěchat a v přírodě to platí dvojnásob. Když jeden rok zasadíte určité množství chmele a chtěli byste pak mít dvakrát víc, tak s tím už nic nenaděláte. Proto veškeré rozšiřování muselo přicházet postupně.“ vypráví o začátcích Obory Martin Novák. </p>
<p>„To, že se nám to nakonec tak trochu utrhlo, je skvělé, ale vůbec to nebylo naším původním záměrem.“ navazuje Štěpán Klíma. „Když vám byznys začne takhle rychle růst, poznáte, jak dobře jste si na začátku vybrali nástroje, které vám s ním mají pomáhat. Měly by vám umožnit reagovat na nastalou situaci bez zbytečných nepříjemností. Spousta firem se v tomhle okamžiku ohlédne a proklíná se za rozhodnutí, která udělala na začátku s bláhovou představou, že nebude potřeba za chodu už nic měnit. My jsme si na začátku vybrali solidpixels a náš web tak může organicky růst společně s námi.“ říká.</p>
<p>„Když vám byznys začne takhle rychle růst, poznáte, jak dobře jste si na začátku vybrali nástroje, které vám s ním mají pomáhat.“„Spousta firem se na konci ohlédne a proklíná se za rozhodnutí, která udělala na začátku s bláhovou představou, že nebude potřeba za chodu už nic měnit. My jsme si na začátku vybrali solidpixels a náš web tak může organicky růst společně s námi.“
Obal prodává
Tak snadno modifikovatelný web dává pivovaru dostatek prostoru i na skvělou práci s obsahem. „Je fajn, že všechno, co vytvářím, můžu rovnou překlápět na web a nemusím na nic čekat.“ otevírá téma Štěpán Klíma. Estetika a celková vizuální komunikace Obory je v porovnání s konkurencí značně specifická. „Je sice naprosto jasné, že mít dobrý produkt je základ, a já si myslím, že zrovna tohle máme v Oboře vyřešené, ale obal prodává. Před rokem a půl jsme otočili kormidlem a rozhodli se jít trochu jinou cestou než ostatní pivovary. Myslím si, že se nám podařilo vytvořit estetiku, která není v naší kategorii úplně běžná. A to jak v designu obalů, tak i fotek. Ve finální fázi rebrandingu jsem proto dost ocenil, že mám po ruce nástroj, který naplní má očekávání po estetické stránce a zároveň je natolik jednoduchý, že změna všech prvků vizuální identity napříč celým webem je maximálně snadná.“ dodává.
„Ve finální fázi rebrandingu jsem ocenil, že mám po ruce nástroj, který naplní má očekávání po estetické stránce a zároveň je natolik jednoduchý, že změna všech prvků vizuální identity napříč celým webem je maximálně snadná.“Online výčepní
Přehledný a funkční web pivovar ocenil především v loňském roce. S příchodem pandemie se dost zásadně změnily picí návyky v celé společnosti, bývalí štamgasti a ostatní návštěvníci hospod se museli přesunout domů, za obrazovky počítačů. Jak na to zareagoval pivovar Obora? „Návštěvníci hospod se přesunuli domů a nám nezbylo nic jiného, než se tam pustit za nimi. Změnili jsme komunikaci a začali víc nahrazovat roli výčepního. To on za normálních okolností pivo představí, případně doporučí, když nevíte, co si dát.“ říká Martin Novák. „Za zákazníky domů jsme se vydali opravdu skoro doslova. Během pandemie jsme udělali pár celovečerních online degustací a bylo až neskutečné, jaký zájem o ně byl. Vzpomínám na větu jednoho z připojených pivařů, který se dojímal, že má po několika měsících zase pocit, jak kdyby byl s kamarády na pivu.“ dodává Štěpán Klíma.</p>
<p>K úspěšnému překlenutí pandemie přispěla i prozřetelnost Martina Nováka, který měl myšlenku, že pořídí stáčecí linku na plechovky těsně před pandemií. „Čeká se na ni celkem dlouho, takže někdy na podzim 2020 jsme se napili z oborských plechovek poprvé. To nás v podstatě nejen zachránilo, ale i posunulo dál. Plechovky jsme prakticky okamžitě začali posílat po celé republice, k lidem domů i k našim odběratelům. Aby nás naši zákazníci mohli snáze najít, přidali jsme na web přehlednou mapu s vyznačenými místy, kde si mohou Oboru zakoupit.“ vypráví Klíma. Dnes může Obora říct, že část svých současných zákazníků si vychovala právě v online prostředí v průběhu pandemie. A ti budou moci díky konzistentní online komunikaci, prodeji i dostupnosti plechovek s oborským pivem na více místech po Česku i nadále popíjet doma, nezávisle na aktuální pandemické situaci.
Přidejte si interaktivní mapu na webModul Lokality vám dává možnost vytvořit si vlastní seznam míst (např. poboček), které si můžete zobrazit jako textový výpis nebo jako body v interaktivní mapě od Google Maps. Napište naší podpoře.</p>
<p>Více inspirace pro lepší web</p>
<p>Kompletní návod: skvělé představení služeb na webu</p>
<p>Návody</p>
<p>Naučte se představovat vaše služby na webu způsobem, který konvertuje návštěvníky v zákazníky a prezentuje vás jako respektované odborníky. </p>
<p>Jak zefektivnit náborový proces s pomocí profesionálního kariérního webu</p>
<p>Inspirace</p>
<p>Jak dosáhnout co nejhladšího a nejefektivnějšího průběhu náboru? Na cestě k ideálnímu zaměstnanci je hlavní správně zacílit náborovou kampaň, zaujmout ty správné uchazeče, dostatečně informovat a šetřit čas nastavením automatizace dílčích procesů. K tomu je nezbytný funkční kariérní web. </p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>