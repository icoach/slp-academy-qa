<p>Jiří Gajdošík z Asten Hotels: Oslovovat hosty napřímo je sice dražší, ale d | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Rozhovory
Jiří Gajdošík z Asten Hotels: Oslovovat hosty napřímo je sice dražší, ale dlouhodobě výhodné
6 minutSpolečnost Asten Hotels vznikla s cílem vytvořit řetězec atraktivních butikových hotelů v České Republice. Soustředí se na lokality v Praze a Špindlerově Mlýně, kde takových hotelů provozuje hned několik. Jaká je podle Asten Hotels nejdůležitější strategie v současném pohostinství? Zeptali jsme se managing partnera Jiřího Gajdošíka.
Změnila se přes pandemii vaše klientela? Liší se nějak její nákupní zvyky? Jak jste se jí museli přizpůsobit? 
Naše společnost provozuje hotely ve Špindlerově Mlýně a v Praze. Ve Špindlu se nám toho moc nezměnilo. Zhruba 70 % našich klientů byli a jsou Češi a z toho je velké množství štamgastů. Velkou proměnu jsme tedy nezaznamenali. Nicméně nákupní zvyky hostů se lehce změnily - ještě více než dříve vyhledávají kvalitu, za kvalitní ubytování a stravování si rádi připlatí. Naše hotely v Praze jsou jiný příběh. Hotely na Kampě, na Klárově a v Nerudově ulici jsou typické turistické lokality. Byli jsme nuceni lehce upravit cenovou politiku, úpravy však nebyly dramatické, protože jsme dokázali těžit z naší dobré pověsti ve Špindlu. Díky ní jsme nemuseli dělat tzv. „české ceny“ jako většina hotelů v Praze. Co se týká našeho Bistra na Kampě, tam jsme z našeho zaměření moc neuhnuli, naopak se teď chystáme ještě zlepšit naši nabídku a služby. Jsme totiž přesvědčeni, že kontinuální kvalita je základem dlouhodobého úspěchu.
Co je podle vás v pohostinství nejdůležitější strategií současnosti?
Kvalita, kvalita a zase kvalita. A to ve všech směrech. Kvalitní jídlo, kvalitní nabídka nápojů a především dobrý tým. Ať už v kuchyni nebo v servisu. Oboje je extrémně důležité.
Který aktuální trend v pohostinství podle vás nebude mít dlouhého trvání a který naopak přetrvá?
Všechno, co nemá pevný základ, nepřežije, respektive nebude mít dlouhého trvání. Myslím, že jídlo do krabiček se stalo určitým symbolem pandemie, ale dle mého názoru jde o pouhé přechodné řešení. Lidé opět budou chtít jíst skvělé jídlo z kvalitního porcelánu a užívat si snídaně, obědy a večeře jako zážitky. Je proto nutné se držet nastavené strategie a pracovat na jejím prosazení.
Jaký je u vás současný a kýžený poměr přímých rezervací z webu a rezervací přes zprostředkovatele?
Zde to opět rozdělím. Naše hotely ve Špindlerově Mlýně mají až 70 % rezervací napřímo. V Praze je to trochu jiné, tam je přece jen nutné více spolupracovat se zprostředkovateli. I tak máme v Praze cca 30 % přímých rezervací, což vzhledem k velikosti našich hotelů není vůbec špatné.
„Myslím, že jídlo do krabiček se stalo určitým symbolem pandemie, ale dle mého názoru jde o pouhé přechodné řešení. Lidé opět budou chtít jíst skvělé jídlo z kvalitního porcelánu a užívat si snídaně, obědy a večeře jako zážitky.“
Co děláte pro to, abyste přímých rezervací dosáhli?
Zásadní je kvalita vlastního webu a jeho denní údržba. Fotky, texty, klíčová slova a mnoho dalších drobností. Nicméně kromě toho je nutná podpora přímého prodeje. Tedy reklamní kampaně hlavně na Googlu, které děláme jak v Česku, tak v zahraničí. Dost zásadní je také kvalita našeho rezervačního oddělení. Na rozdíl od jiných stejně velkých firem investujeme dost velké peníze do vlastního rezervačního oddělení, které pak samozřejmě přispívá k tomu, že hosté nakonec volí rezervace napřímo. Zároveň také omezujeme naše prodejní kanály, prostě nedáváme kapacitu našeho prodeje každému, kdo si o to řekne. Existují nejrůznější marketingové weby, které by s námi chtěly spolupracovat, ale my to z principu odmítáme. Dáváme přednost dlouhodobému pohledu na věc, tedy klienty najít a držet napřímo. Z krátkodobého pohledu je to dražší, ale z dlouhodobého pohledu určitě ta správná cesta.
Jaký je podle vás ubytovací zážitek budoucnosti?
Stejný jako dnes. Nevidím zásadní rozdíl. Kvalitní postel, osobní péče o pobyt každého hosta. Usměvavá pokojská a recepční. Nevěřím na úplnou náhradu současných služeb přostřednictvím moderních technologií.
Získejte e-book plný inspirace od předních profesionálů z oblasti pohostinství.
Přečtěte si 5 exkluzivních rozhovorů se špičkami v oblasti pohostinství. Prozkoumejte 6 konkrétních tipů, které vám pomohou posunout váš byznys.</p>
<p>Chci další inspiraci</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>