<p>Zákazníci hledají kvalitu za dobrou cenu nebo výjimečný zážitek | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Rozhovory
Jan Valenta z Taste of Prague: Zákazníci v současnosti hledají kvalitu za dobrou cenu nebo výjimečný zážitek
6 minutNejdřív byl proslulý food blog, pak přišly dnes už legendární food tours, dneska dělají Taste of Prague i vlastní podcast nebo provozují ubytování v Chaloupce Bousov. Středobodem jejich zájmu je jídlo. Jsou si vědomi toho, že pohostinství a gastronomie k sobě nerozlučně patří, a tak dává smysl, že se soustředí na jejich průnik. Zahraničním labužníkům v Česku pravidelně ukazují, že pražská gastronomická scéna si nezadá třeba s tou berlínskou. Co jim dala a vzala loňská změna klientely a jak bude podle nich vypadat ubytovací zážitek budoucnosti?
Změnila se přes pandemii vaše klientela? Liší se nějak její nákupní zvyky? Jak jste se jí museli přizpůsobit? 
Určitě ano. V minulosti jsme se soustředili téměř výhradně na zahraniční klientelu, ale ta během pandemie přijet nemohla, takže jsme se museli přeorientovat na klientelu místní. Pro naše podnikání před pandemií byly zásadní dvě věci - otevřené hranice a otevřené restaurace, lockdown obojí znemožnil. Na začátku chtěli naši místní klienti zejména podpořit kvalitní restaurace v době, kdy to zrovna neměly nejlehčí. Teď spíš hledají kvalitu za dobrou cenu nebo výjimečný zážitek.
Co je podle vás v pohostinství nejdůležitější strategií současnosti?
V tuto chvíli asi důraz na přímý prodej a na tvorbu vlastních prodejních kanálů. Před covidem nemělo skoro žádné kvalitní moravské vinařství e-shop, natož newsletter, protože všechna vína se velmi jednoduše prodala do restaurací v Praze. Po jejich uzavření nebo utlumení prodejů se vinařství musela obrátit na koncového klienta. Vlastní e-shop s doručením po celé republice mají dnes i ta nejmenší vinařství a z anonymních vinařů se postupně stávají lidé s aktivními instagramovými účty.
Který aktuální trend v pohostinství podle vás nebude mít dlouhého trvání a který naopak přetrvá?
Mám pocit, že se pohostinství už nenachází ve stavu čirého zoufalství, který často vedl k výprodejům a velmi nízkým cenám - přes covid jste si mohli zarezervovat pokoj v pětihvězdičkovém Alcronu za 50 Euro. Nedostatek pracovních sil v pohostinství vede ke zvyšování cen, které v konečném důsledku musí zaplatit spotřebitel. Zároveň tu - z toho samého důvodu - už určitě zůstanou provozy s omezeným servisem. Restaurace a bistra bez servisu nebo se silným důrazem na jídlo s sebou. Nejdražší položkou na nákladové straně bude člověkohodina.
Jaký je u vás současný a kýžený poměr přímých rezervací z webu a rezervací přes zprostředkovatele?
Zcela ideálně bychom měli všechny rezervace přes web a žádnou přes zprostředkovatele. Hosté, kteří si naše prohlídky rezervují přes web, nás nějak našli, a tudíž už k nám mají nějaký vztah a vyloženě je zajímá, co děláme, často ještě před zahájením prohlídky zjistíme, že mají načtený náš web, prohlédnutý instagram. Hosté přes zprostředkovatele se řídí hlavně recenzemi a pozitivním hodnocením přímo na webu zprostředkovatele. Vztah s nimi si vytváříme až během prohlídky samotné. Navíc zprostředkovatelé nekopou za poskytovatele služeb, ale za sebe - vezmou si třeba 20 % z ceny, ale polovinu z toho použijí na google reklamy s uvedením vaší značky, čímž snižují váš dosah a zvyšují svůj vlastní. Točíte se pak v začarovaném kruhu.</p>
<p>„Zprostředkovatelé nekopou za poskytovatele služeb, ale za sebe - vezmou si třeba 20 % z ceny, ale polovinu z toho použijí na google reklamy s uvedením vaší značky, čímž snižují váš dosah a zvyšují svůj vlastní.“</p>
<p>Co děláte pro to, abyste přímých rezervací dosáhli?
Snažíme se komunikovat s našimi hosty a potenciálními hosty přímo, zejména přes sociální média a newsletter. Jde nám o vytváření kvalitního obsahu a v jeho rámci chceme informovat veřejnost o tom, co nabízíme. Zároveň se z našich hostů snažíme skvělou službou udělat stálé hosty.
Jaký je podle vás ubytovací zážitek budoucnosti?
Asi bude více založený na technologiích a méně na přímém lidském kontaktu. Recepčních bude míň, za to check-in si zařídíte před návštěvou hotelu, podobně jako se dnes checkujete do letadla. Ubytovací zařízení se budou pokoušet nabízet extra služby a zapojovat své hosty do různých programů loajality, protože se nebudou chtít o snižující se marže dělit s předprodejci. A budou mnohem víc komunikovat s veřejností.
Získejte e-book plný inspirace od předních profesionálů z oblasti pohostinství.Přečtěte si 5 exkluzivních rozhovorů se špičkami v oblasti pohostinství. Prozkoumejte 6 konkrétních tipů, které vám pomohou posunout váš byznys.Chci další inspiraci
Další inspirace pro lepší web</p>
<p>George Barker z MEWS: Hotely jsou víc než jen místo, kde se dá přespat</p>
<p>Rozhovory, Inspirace</p>
<p>Mews je český startup, který poskytuje ubytovacím zařízením systém pro správu rezervací, příjem plateb, vyřizování požadavků hostů či řešení kompletního managementu hotelu včetně personálu. Aby mohli svou práci dělat co nejlépe, musejí si udržovat dobrý přehled o všem, co se v oblasti pohostinství děje a jaké aktuální trendy je potřeba brát v potaz.</p>
<p>Grandhotel Pupp zvedl s novým webem konverzní poměr o 200 %</p>
<p>Případové studie</p>
<p>Zaměstnanci zvládnou v administraci samostatně aktualizovat obsah a vytvářet landing pages pro marketingové kampaně.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>