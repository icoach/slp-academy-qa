<p>Myslete na SEO už při výběru administrace | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Myslete na SEO už při výběru administrace
7 minutObsah článku</p>
<p>Kontrola nad obsahem
Technické parametry
Linkbuiding a sociální sítě</p>
<p>Dobré výsledky ve vyhledávání ovlivňuje řada faktorů a velká část z nich je závislá na technickém řešení, které pro tvorbu webu využíváte. Na SEO se proto vyplatí myslet už při volbě administrace pro váš web.
Samotný výběr administrace vám dobré výsledky v SEO nezaručí, ale usnadní vám práci. Správnou volbou si ušetříte spoustu času, peněz i úsilí. Podle čeho se rozhodovat?
Kontrola nad obsahem</p>
<p>Editace titulku <title>
Ujistěte se, že můžete snadno editovat titulek pro každou stránku zvlášť a nezávisle na nadpisech nebo dalším nastavení stránky.
U velkých eshopů oceníte automatické generování titulků podle zadaných parametrů.
HTML tag <title> sice běžný návštěvník nejspíš neuvidí, ale pro SEO má velký význam. Ovlivňuje hodnocení vaší stránky a ukazuje se jako nadpis ve výpisu výsledků vyhledávání</p>
<p>Editace popisku meta description
Podobně jako u titulku potřebujete možnost editovat popisek samostatně pro každou stránku vašeho webu.
Popisek meta description sice vyhledávače neřadí mezi hodnotící fakor, ale hraje roli při vytváření popisu stránky ve výpisu vyhledávání. Trefným popiskem zvýšíte šanci, že bude návštěvník pokračovat na váš web.</p>
<p>Tip: Klíčová slova meta keywords už při hodnocení nehrají roli
Klíčová slova prohlížeče ignorují, protože často docházelo k jejich zneužívání. Potvrzuje to ve své nápovědě Seznam i Google.</p>
<p>Použití nastylovaných nadpisů
Důležitá je podpora správně nastylovaných nadpisů. Pro SEO i návštěvníky jsou nadpisy důležité, protože vyjadřují strukturu a organizaci obsahu. Na první pohled pomohou rozklíčovat důležitost jednotlivých prvků a heslovitě naznačí obsah stránky.</p>
<p>Kategorizace obsahu
U stránek s velkým množstvím obsahu využijete kategorizaci a tagování jednotlivých stránek. Díky tomu snadno vytvoříte stránky se zaměřením na konkrétní téma nebo druh produktů. Ty jsou dobrou vstupní stránkou pro relevantní vyhledávací dotazy. </p>
<p>Práce s obrázky
Administrace by vám měla umožnit editaci alt popisků a zachovávat pojmenování souboru. 
Pro běžného návštěvníka jsou sice název souboru a alt popisek neviditelné, ale prohlížeče díky nim rozeznávají obsah obrázků. Správným pojmenováním a vyplněním alt popisků upřesníte relevanci stránky a zvýšíte šanci, že se obejvíte ve výsledcích vyhledávání obrázků. 
Popisky jsou navíc užitečné i pro návštěvníky s pomalejším připojením nebo při špatném načtení webu. 
Technické parametry</p>
<p>Čitelné a správně strukturované url adresy
Mezi hodnotící faktory patří podoba a struktura URL adresy. Jak by měla vypadat vygenerovaná url adresa?</p>
<p>čitelná pro návštěvníka a popisná, tedy vyjadřuje podstatu stránky
mezery mezi slovy vyjádřené pomlčkou
bez velkých písmen, zvláštních znaků a číselných označení
nevznikají zbytečné duplicity, například při zařazení článku do více kategorií</p>
<p>Příkladem ideální url adresy je třeba: academy.solidpixels.cz/blog/prototyp-jako-cesta-k-rychlemu-overeni-myslenek
Vyhněte se naopak administračním systémům, které generují adresy jako: vasedomena.cz/index.php?id_category=12&amp;id_article=256
Úprava url by neměla být nutně závislá na editaci nadpisu nebo titulku stránky.</p>
<p>Ošetření duplicitních stránek
Duplicitní obsah je problém hlavně větších webů jako jsou eshopy. Jde například o situaci, kdy jsou na webu dostupné výpisy, které lze seřadit podle různých parametrů.
Duplicitní obsah snižuje hodnocení vyhledávačů. Ujistěte se proto, že administrace negeneruje zbytečné duplicity a přirozené duplicity jsou označené pomocí tagu canonical.
Označením kanonických url adres dáváte najevo, jakou podobu zařadit do vyhledávání a označujete duplicity.  </p>
<p>Optimalizace rychlosti webu
Návštěvníci chtějí informace, které hledají, co nejrychleji. Na pořadí ve výsledcích má rychlost přímý vliv.
Rychlost webu ovlivňuje řada faktorů od hostingu a serverů, verze protokolu, čistoty kódu až po optimalizaci obrázků a grafických prvků.
Na měření rychlosti webu je k dispozici spousta nástrojů, například PageSpeed Insights, které vám ukážou nejslabší stránky.</p>
<p>Automatické generování XML Sitemap
Automaticky vytvářená a aktualizovaná xml sitemapa pomůže k rychlejší indexaci stránek vyhledávacím robotem.
Jde o mapu webu obsahující seznam všech URL adres. V administraci jsou všechny informace potřebé k jejímu vytvoření.</p>
<p>Kontrola nad indexovanými stránkami
Při odpovědi na váš dotaz prohlížeče neprohledávají celý internet, ale svojí vlastní databázi, tzv. index. O zařazení do indexu se starají roboti, kteří mají na váš web jen omezený čas.
Zákaz indexování využijete u stránek, na které nechcete pustit návštěvníky přímo z výsledků vyhledávání, například kroky nákupního procesu nebo děkovací stránky po odeslání konverze.
Zákaz indexace využijete i při tvorbě interních nebo testovacích stránek.
Linkbuilding a sociální sítě</p>
<p>Nastavení přesměrování 301
Možnost nastavit v administraci přesměrování 301 zachrání vaši pozici ve vyhledávání při změně URL.
Trvlé přesměrování s kódem 301 říká vyhledávači, že obsah stránky je trvale přesunutý na novou adresu. Vyhledávač si zapamatuje novou adresu a přenese hodnocení předchozího odkazu na nový. Díky tomu neztratíte ani při změně URL svou pozici ve vyhledávání.
Některé systémy při změně url automaticky vytvoří přesměrování staré adresy na novou.</p>
<p>Propojení se sociálními sítěmi
Hodnocení SEO zvyšuje i aktivita na sociálních sítích. Pomůže vám možnost editovat Facebook OpenGraph tagy, s kterými budete mít kontrolu nad zobrazením sdílených stránek, nebo vložit tlačítka pro sdílení obsahu na sociální sítě.
Pro různé typy stránek mohou mít jednotlivé vlastnosti různou prioritu. Je na vás určit si priority pro vaše účely a podle toho volit administrační systém, ve kterém budete web vytvářet a spravovat. 
Zajímá vás, jak řešíme SEO v solidpixels? Koukněte se do naší nápovědy, jak vám solidpixels pomůže při optimalizaci. 
Kudy dál?</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>