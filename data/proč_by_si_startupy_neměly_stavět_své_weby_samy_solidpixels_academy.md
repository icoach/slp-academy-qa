<p>Proč by si startupy (ne)měly stavět své weby samy | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Návody
Proč by si startupy (ne)měly stavět své weby samy
11 minutObsah článku</p>
<p>Jste úplně na začátku. Potřebujete vlastně vůbec web?
Slepá ulička
Chce to pohled zvenčí
Konec punkové etapy
Trocha strategie nikoho nezabije</p>
<p>Startupové začátky bývají plné zvratů. Vložili jste do svého projektu velké naděje, úsilí a někdy i nemalé peníze a potřebujete ho posouvat na všech frontách, abyste ho dokázali rychle škálovat. Vývoj produktu ale spolkne veškeré kapacity vašeho týmu a na nic dalšího už prakticky není čas. Jak se vyhnout stavu, kdy se tříští pozornost týmu kvůli potřebě vlastního webu, jak zamezit frustraci marketingových týmů a šetřit tak čas i peníze?
V Česku je aktuálně okolo 2 100 startupů a neustále zanikají a vznikají nové. Podle rozboru analytiků České spořitelny průměrně uspěje jeden z deseti. Polovina z nich končí v pátém roce svého fungování, nejtěžší ze všech to mají ty, které působí v oblasti IT. Podíl neúspěšných projektů zde činí až 63 %. Jedním z velmi aktuálních problémů je absence kvalitních lidí do týmu - podle ankety společnosti Deloitte Startupové prostředí v Česku 2021 59 % startupů schází lidé. Dle analýzy České spořitelny může ze 14 % za neúspěchy špatný marketing, který má v první měsících jediný úkol, a to získat zákazníky.
9 z 10 startupů založených v Česku neuspěje. Na vině je absence kvalitního týmu i špatný marketing.Jak v takových podmínkách zvládnout všechno, co se od startupu z perspektivy všech spoluzakladatelů, zákazníků, potažmo investorů čeká? Pokud startup disponuje vývojářským týmem, je velmi nepravděpodobné, že by jeho členové tzv. neměli do čeho píchnout. Ve většině případů soustředí veškeré své úsilí do vývoje produktu, který měl být nejpozději včera hotov. Tento produkt řeší potřebu cílové skupiny, která se o jeho existenci musí nejprve dozvědět. Proto je důležité souběžně s vývojem produktu obhospodařovávat komunikační kanály, jejichž prostřednictvím je představován světu. A to nejlépe aktuálně, soustavně a dlouhodobě. Firma zkrátka potřebuje k ruce nástroj, se kterým může v tomto směru pracovat. O tom, jak by měla i neměla vypadat cesta začínajících firem k vlastnímu webu, jsme si povídali s experty, kteří mají bohatou zkušenost s consultingem a mentorováním (nejen) českých startupů.
Pavel Bartoš
co-founder Startupboxu, Google Certified Trainer pro oblasti Design Thinking a Entrepreneurship. Působí jako konzultant a mentor pro startupy, konzultoval, mentoroval či školil stovky startupů v ČR i v zahraničí.
 Jan Kříž
spoluzakladatel Unicorn Army, působí jako konzultant v oblasti marketingu a komunikace, pomáhá například rozvíjet program Seed Starter, dříve byl CMO inkubátoru UP21 a spoluzaložil první virtuální startupový summit WeAre Virtual.
Jste úplně na začátku. Potřebujete vlastně vůbec web?
Existují dva dobré důvody, proč se do složitější práce s webem zatím vůbec nepouštět. Prvním je, že jste opravdu ještě úplně na začátku a zatím nemáte ověřeno, kdo je váš zákazník a jestli mu přinášíte produkt nebo službu, za kterou je ochoten platit. Druhým je, že jste sice o kus dále, máte ověřené MVP, první sales se rozjíždí, ale funguje přes úplně jiné kanály než je web. Když se startup dostane do další fáze a začíná fungovat na pevnějších základech, přichází zpravidla úvahy o pořízení webu. Jak tedy na to, když dospějete k závěru, že by bylo dobré ho mít?</p>
<p>„U začínajících projektů typicky úplně stačí, pokud začnete s co nejjednodušším webem ve formě jednostránkové prezentace. Soustřeďte se na představení benefitů, ukázání produktu a hlavně konverzi. A ulehčete si jeho tvorbu, jak to jen jde. V rámci solidpixels existuje mnoho profesionálně předpřipravených konceptů či jednotlivých částí webu, které tvorbu prvních webových prezentací maximálně usnadní.“ říká Jan Kříž.
„U začínajících projektů typicky úplně stačí, pokud začnete s co nejjednodušším webem ve formě jednostránkové prezentace.“Slepá ulička
Pojďme si krátce říct, jak to vlastně zpravidla vypadá, když startupy přecení své síly a rozhodnou se až moc brzy, že budou dělit síly svého týmu mezi vývoj produktu a vývoj vlastního složitého webu.</p>
<p>„Pokud se startupy vydají cestou DIY (udělej si sám), dost pravděpodobně nebudou dostatečně flexibilní a rychlí v reflektování změn u popisu value proposition, produktu, ale i samotného brandu apod. Což jsou změny, ke kterým v prvních fázích startupu dochází neustále.</p>
<p>Když se startup ocitne v situaci, ve které na svém webu neumí v reálném čase reflektovat proměny ve svém směřování, cílení a posuny vpřed, obvykle začíná rezignovat na změny obecně. V tu chvíli hrozí, že se přestane dostatečně rychle vyvíjet a reagovat na potřeby trhu a zákazníků. Přitom to je v začátcích naprosto klíčové.“ popisuje Pavel Bartoš.
„Pokud se startupy vydají cestou DIY, dost pravděpodobně nebudou dostatečně flexibilní a rychlí v reflektování změn, ke kterým v prvních fázích startupu dochází neustále.“Chce to pohled zvenčí
Začátky startupů jsou o testování, optimalizaci, sbírání a vyhodnocování dat a zpětné vazby, o změnách. Jak u samotného produktu, tak v komunikaci. A změny je nutné provádět rychle. Jedině tak zvládnete nabírat zákazníky dostatečně rychle, aby vám nedošly prostředky, které máte na účtě.</p>
<p>„Dostáváte se tak do spirály, kterou je potřeba umět řídit. Náklady do marketingu se musí umět vrátit. Přitom je jednoduché z marketingu udělat černou díru na peníze i kapacity týmu,“ varuje Kříž. „Pokud je váš web součástí cesty zákazníka a ne samotným produktem, postavte ho na no-code řešení. Nechte své programátory a kodéry soustředit se čistě na samotný produkt.“ dodává.</p>
<p>„Mít po ruce někoho externího, kdo se stavbou webu pomůže, je zdravé. I kdyby to měly být místo experta či konzultanta 'jen' šikovné nástroje,“ říká Bartoš a doplňuje: „Podle mě je jádrem problému fokus. Product-market fit (tedy hledání správného zákazníka a rozvoj produktu pro něj) je a vždy bude priorita, proto nikdy nebude potřebná kapacita na tvorbu vlastního webu. Důsledkem bude odfláklý web, který nebude reflektovat ani potřeby startupu ani očekávání zákazníka.“
„Mít po ruce někoho externího, kdo se stavbou webu pomůže, je zdravé. I kdyby to měly být místo experta či konzultanta 'jen' šikovné nástroje.“Konec punkové etapy
Stane se to prakticky všem startupům a je jedno, jestli tlak přijde od zákazníků, zakladatelů nebo investora. Je potřeba, aby z kukly vylétl motýl. Zdroje už jsou k dispozici a můžete si dovolit špičkové experty z trhu, se kterými projdete svou propozici, business strategii, sales a marketing. Výstupem pravděpodobně bude přerod celé firmy, včetně rebrandingu.</p>
<p>Co udělá správný startup? Nezapomene na to, že je nutné si zachovat flexibilitu.</p>
<p>„Pokud projekt už povyrostl a je potřeba, aby web plně odpovídal jeho brandingu, přecházím se solidpixels vždy do customizace stylů a zainvestuju do tvorby specifických prvků na webu. Kompletní administrovatelnost a zejména nízkonákladový servis mi ale zůstávají,“ popisuje svou zkušenost Kříž.</p>
<p>V tuto chvíli je potřeba se ještě více zaměřit na výkonnost webu. Je důležité rychlé načítání, propojení trackovacích nástrojů, Google Analytics, Google Tag Manager a Facebook pixelu, nastavení konverzí nebo možnost instantního vytvoření landing pages pro vaše kampaně.
Trocha strategie nikoho nezabije
Pojďme si shrnout, co vyplývá ze všeho, co jste se doteď dozvěděli a jaká jsou pro vás ideální možná řešení.</p>
<p>Jste začínající startup. Ideální je v tomto případě využít vlastní síly a postavit si jednoduchý web rychle na no-code řešení. Na solidpixels to zvládnete levou zadní. Nemusíte být závislí na kapacitách vašich vývojářů a v případě potřeby budete schopni měnit prakticky cokoli v řádu minut. </p>
<p>Jste fungující startup, svůj čas a peníze ale potřebujete směřovat do vývoje produktu. Co zkusit využít sil externího profíka s potřebnými zkušenostmi, který ví, jak budovat konverzní cesty a aplikovat best practices? Pokud web postaví na no-code řešení, předá správu webu bez problému zpět do firmy a ta si může vše aktualizovat snadno a po svém.</p>
<p>Jste scale-up, máte dostatek zdrojů, ale nechcete být v budoucnu i s triviálními úpravami závislí na týmu vývojářů. Vsaďte na zkušenou agenturu, která disponuje všemi potřebnými odborníky a postaví vám profesionální web na míru. No-code nástroj vám zaručí prakticky neomezené úpravy vlastními silami a dlouhodobě efektivní servis.</p>
<p>Jste různě velký startup a váš produkt je zároveň váš web. Nic z výše řečeného na vás neplatí a zapomeňte všechno, co jste se doteď dočetli.</p>
<p>Vlastně ne… i když je ve vašem případě nemožné odtrhnout vlastní web od produktu a je tedy nutné, aby byl vyvíjen interně, existují situace, ve kterých se vám může hodit být flexibilnější než kdy jindy. Landing page pro potřeby kampaní či kariérní stránky pro co nejrychlejší proces náboru je někdy nutné tvořit opravdu rychle a být závislý na programátorovi se v těchto případech rozhodně nevyplácí. Nebojte se mít proto po ruce no-code nástroj, který vám umožní reagovat včas.
Další inspirace pro lepší web</p>
<p>Jak na skvělou landing page</p>
<p>Návody</p>
<p>Jedna z největších překážek při komunikaci s dnešním uživatelem internetu je jeho roztříštěná pozornost. Důležitá sdělení je proto potřeba maximálně zjednodušit, jasně formulovat a očistit od všech zbytečných podnětů. V tom nám může skvěle pomoci landing page.</p>
<p>Kompletní návod: skvělé představení služeb na webu</p>
<p>Návody</p>
<p>Naučte se představovat vaše služby na webu způsobem, který konvertuje návštěvníky v zákazníky a prezentuje vás jako respektované odborníky. </p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>