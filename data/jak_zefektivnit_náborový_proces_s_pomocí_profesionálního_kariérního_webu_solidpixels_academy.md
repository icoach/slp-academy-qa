<p>Jak zefektivnit náborový proces s pomocí profesionálního kariérního webu | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Jak zefektivnit náborový proces s pomocí profesionálního kariérního webu
10 minutObsah článku</p>
<p>Jak na kariérní web
Ďábel vězí v detailu
Jde to celé i úplně jinak než jste zvyklí
Než začnete
Nechte se inspirovat</p>
<p>Nabírání nových zaměstnanců je jeden z nejdražších procesů, kterými firmy pravidelně procházejí. Jak dosáhnout co nejhladšího a nejefektivnějšího průběhu náboru? Na cestě k ideálnímu zaměstnanci je hlavní správně zacílit náborovou kampaň, zaujmout ty správné uchazeče, dostatečně informovat a šetřit čas nastavením automatizace dílčích procesů. K tomu je nezbytný funkční kariérní web. Jak na něj?
Jak na kariérní web
Pryč jsou doby, kdy pro nábor nových zaměstnanců stačila stránka se stručným popisem volné pozice a kontakt na personální oddělení. Současné firmy jdou mnohem dál a snaží se poskytnout uchazečům co nejlepší a nejinteraktivnější webový zážitek a nabídnout co nejširší škálu informací, které je mohou zajímat a jejichž prostřednictvím se jim mohou představit. Při tvorbě současného kariérního webu proto myslete na několik základních věcí:</p>
<p>Dobře představte každou volnou pozici. Začněte tím nejdůležitějším. Koho hledáte? Na jaký úvazek? Co od něj požadujete? Co za to nabízíte?
Nechte za sebe mluvit své zaměstnance. Každou firmu tvoří lidé. A každého zajímá, kdo je jejich potenciální budoucí kolega a co si myslí o svém zaměstnavateli. Představte svůj tým a sdílejte jeho zkušenost s vámi.</p>
<p>Řekněte, jak chcete změnit svět. Ti nejloajálnější zaměstnanci jsou vždy motivováni tím, jak se shodují jejich hodnoty s těmi firemními. Řekněte, proč děláte to, co děláte. Sdílejte svou filozofii.
Ukažte vaše třešničky na dortu. Firemní benefity mohou být velkými lákadly. Čím vším vašim zaměstnancům zpříjemňujete život?</p>
<p>Dejte vědět, koho hledáte. Jak by podle vás měl vypadat váš vysněný zaměstnanec pro dlouhodobý pracovní vztah?
Ukažte, co se u vás děje. Uchazeči chtějí vědět, co se ve vaší firmě aktuálně děje. Ukažte váš blog a sociální sítě nebo se pochlubte proběhlými či nadcházejícími eventy.</p>
<p>Řekněte uchazečům, co je čeká. Seznamte zájemce o pozici s jednotlivými kroky náborového procesu. Co je čeká, až vyplní formulář na vaší stránce?
Usnadněte kontakt. Neodrazujte uchazeče složitým procesem kontaktování. Vytvořte na vašem webu formulář, jehož prostřednictvím vám pošlou všechny požadované údaje a soubory.</p>
<p>Nepřidělávejte si zbytečnou práci. Co můžete, přenechte automatizaci. Ukládání dat o uchazečích do přehledných tabulek, propojení s rekrutovacími nástroji či automatické potvrzovací e-maily, to vše vám ušetří spoustu času.</p>
<p>Tip: Co je to automatizace a jak vám může pomoct?</p>
<p>Myslete na budoucnost. Aktuálně nikoho nehledáte? Nenechte si uniknout potenciální skvělé zaměstnance a umožněte jim zasílat životopisy i v době, kdy nemáte žádné volné pozice. Nikdy nevíte, kdy se vám budou hodit.</p>
<p>Tip: Všechny ukázky jsou z našeho konceptu kariérního portálu. Vyzkoušejte ho!
Ďábel vězí v detailu
Doveďte uživatelskou zkušenost s vaším kariérním webem k dokonalosti. Intuitivní navigační struktura, kvalitní a stručný, ale přitom bohatý obsah a moderní minimalistický design jsou samozřejmostí, nezapomeňte ale i na (zdánlivé) detaily, které dovedou váš náborový proces do třetího tisíciletí a pomohou oslovit mladší generace (Y, Z atd.), které budou brzy tvořit hlavní část celosvětové pracovní síly.</p>
<p>Kvalitní současný náborový web by měl být responzivní, tzn. připravený pro všechny typy zařízení, na kterých bude uchazeči zobrazován.
Nezapomeňte na propojení se sociálními sítěmi. 79 % uchazečů o práci dnes hledá informace o svém potenciálním zaměstnavateli na sociálních sítích. Mezi těmi, kteří se nacházejí v první dekádě svého pracovního života, je to dokonce 86 %.
Propojte svůj náborový web s rekrutovacími nástroji, ušetřete tak hromadu času a zvyšte svou šanci na úspěšné získání nového zaměstnance. Zkuste třeba nástroje jako je Teamio, které vám udělají pořádek náborovém procesu a pomůžou s automatickou komunikací s uchazeči.
Nezapomeňte obsah vašeho kariérního webu pravidelně aktualizovat. Nikdo nechce číst informace, které už dávno neplatí. Pokud u některých částí vašeho webu můžete nastavit automatickou aktualizaci, rozhodně to udělejte - to se může týkat nových článků na blogu či příspěvků na vašich sociálních sítích.
Nepodceňujte rychlost načítání vašeho kariérního webu. 57 % uživatelů opouští web, který se načítá déle než 3 sekundy a 80 % z nich se na něj už nevrátí. Rychlost načítání webu není jen o návštěvnickém zážitku, ale má přímý vliv na konverzní poměr. Nenechte si uniknout kvalitní zaměstnance kvůli pomalému webu.</p>
<p>Tip: Proč jsou weby postavené na solidpixels mezi prvními 5 % nejrychlejšími weby na internetu?</p>
<p>Dejte si záležet na tom, aby byl váš kariérní web vizuálně atraktivní a interaktivní. Obrázek sice vydá za tisíc slov, ale videoobsah dělá zázraky a hlavně spolehlivě přitáhne pozornost návštěvníků.</p>
<p>Jde to celé i úplně jinak než jste zvyklí
Současné firmy jdou často cestou samostatného kariérního webu, který není součástí jejich základního obecného webu. Jestli si zvolí tento způsob, záleží hlavně na sféře, ve které podnikají. Velké korporátní firmy působící například ve finančnictví chtějí na potenciální klienty působit seriózně, svým budoucím zaměstnancům by však rády ukázaly svou lidskou tvář. Pokud postaví svůj kariérní web zvlášť, mohou si s ním kreativně vyhrát a udělat ho pro uchazeče atraktivnější, což by si na svém seriózně laděném obecném webu nemohly dovolit. Případné uchazeče o zaměstnání tímto způsobem zároveň neodrazují svou usedlou korporátní komunikací. Mezi jazykem pro klienty a pro zaměstnance je zkrátka velký rozdíl a tímto způsobem mohou firmy komunikovat ke každé z těchto skupin zvlášť.
Skvělým příkladem této strategie je náborový web společnosti KPMG, jehož tonalita komunikace se výrazně liší od té, kterou byste našli na hlavním webu firmy.</p>
<p>Velkým současným trendem jsou také landing page vytvořené přímo pro konkrétní pozici, kterou chtějí firmy zaplnit. Většinou jde o důležité seniornější pozice, pro které se kandidáti hledají obtížně a společnostem se proto vyplatí dobrá náborová kampaň, která vede uchazeče na web přesně na míru. Více o tom, co je landing page a jak by měla vypadat, se dozvíte v tomto článku.
Než začnete
Než se pustíte do tvorby vašeho kariérního webu, nezapomeňte si připravit několik základních podkladů:</p>
<p>Manuál vizuální identity - Sem spadají všechny součásti vizuální identity vaší firmy - logo, barvy, písmo, použití atd.</p>
<p>Struktura - Naplánujte si, jak bude váš web strukturovaný, jak budou vypadat jeho stránky, jaké budou mít části a čím je budete chtít naplnit. Základními jsou v tomto případě sekce O nás, Benefity, Tým, Kontakty nebo Formuláře.</p>
<p>Tip: Všechny tyto sekce najdete předpřipravené v redakčním systému solidpixels. Jak na tvorbu obsahu webu pomocí sekcí?</p>
<p>Texty - Co všechno chcete na vašem kariérním webu říct potenciálním zaměstnancům? Sepište si podle naplánované struktury všechny potřebné texty - představení volných pozic, benefity, firemní filozofii…</p>
<p>Grafika, fotografie, videa - Vizuální obsah je klíčový. Doplňte svůj web fotkami zaměstnanců, piktogramy benefitů, videi z firemních akcí atd.</p>
<p>Existující obsah - Jaký další obsah můžete uchazečům ukázat? Připravte si články z vašeho blogu nebo třeba odkazy na vaše sociální sítě.</p>
<p>Tady si můžete všechno vyzkoušet. Postavte svůj web na našem konceptu kariérního portálu. Vytvořili jsme ho podle všech současných požadavků na kariérní web tak, aby vám pomohl najít přesně toho, koho hledáte.</p>
<p>Zobrazit náhled CareerNechte se inspirovat
Jak vypadá ukázka funkčního náborového webu? Projděte si třeba kariérní web Škoda Auto nebo firmy Avast. Jsou skvěle strukturované, přehledné a najdete na nich úplně všechny informace, které pro práci u těchto společností potřebujete vědět.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>