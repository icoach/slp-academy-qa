<p>Jindřich Krausz z Grandhotelu Pupp: Naší strategií je stavět na tradici | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Rozhovory
Jindřich Krausz z Grandhotelu Pupp: Naší strategií je stavět na tradici
5 minutSnad žádný hotel v České republice nemá tak bohatou a fascinující historii jako grandhotel Pupp. Perla Karlových Varů, která každoročně ubytovává hvězdy karlovarského filmového festivalu a ve které nocoval i Napoleon, v posledních letech prošla proměnou jak vizuální, tak strategickou. Co je v Puppu nového?
Změnila se přes pandemii vaše klientela? Liší se nějak její nákupní zvyky? Jak jste se jí museli přizpůsobit? 
Měli jsme štěstí, že jsme změnili cílení Grandhotelu Pupp již před pandemií. Dřívější převahu zahraničních hostů z Ruska a Asie tak nahradili Češi. Tento krok se ukázal jako správný a i díky němu jsme v obdobích, kdy mohlo být otevřeno, měli hotel dobře obsazený. Hosté se obávali cest do zahraničí, které byly často ztížené náročnou administrativou a karanténou. Tuzemské cestování se stalo bezpečnou alternativou a do Karlových Varů přijelo hodně hostů, kteří by v jiném případě volili zahraniční destinace.
Co je podle vás v pohostinství nejdůležitější strategií současnosti?
Myslím, že odpověď na tuto otázku je prostá. Je to důraz na kvalitu nejen produktu, ale i servisu. Osobní přístup, vřelost a profesionalita jsou klíčové k tomu, aby byl host spokojen, protože host je vždy na prvním místě.
Který aktuální trend v pohostinství podle vás nebude mít dlouhého trvání a který naopak přetrvá?
Grandhotel Pupp má tradici dlouhou několik století, a proto by nebylo správné, aby podléhal krátkodobým trendům. Stavíme na pevných základech této tradice, ale samozřejmě držíme krok s dobou a dostupnými technologiemi a vybavením. Budova poměrně nedávno prošla vcelku zásadní rekonstrukcí, která navrátila hotelu jeho prvorepublikový šarm a eleganci, soustředili jsme se na detaily, které jsou ztělesněním lokální tradice - hosté u nás budou vždy pít jen Mattoni, jíst z porcelánu Thun, obdivovat aranžmá váz Moser a poslouchat klavír značky Petrof. Vracíme se ke kořenům a stavíme na našem autentickém příběhu, který nás odlišuje natolik, že žádné trendy prakticky nepotřebujeme.
Jaký je u vás současný a kýžený poměr přímých rezervací z webu a rezervací přes zprostředkovatele?
Je jasné, že přímé rezervace jsou ty nejlepší v mnoha ohledech, proto se neustále snažíme, aby jejich množství bylo co největší. Hodně nám v tomto směru pomohla proměna hotelu - rekonstrukce, rebranding a nový web. V hotelu Pupp jsme se solidpixels zvedli konverzní poměr o 200 %.</p>
<p>„Budujeme značku a povědomí o ní, věnujeme se online kampaním a zejména se snažíme hosty uspokojit a dopřát jim zážitek, který se jim natolik vryje do paměti, že ho budou chtít zažívat stále znovu, a proto se k nám budou vracet. Napřímo.“</p>
<p>Co děláte pro to, abyste přímých rezervací dosáhli?
Děláme pro to všechno. Budujeme značku a povědomí o ní, věnujeme se online kampaním a zejména se snažíme hosty uspokojit a dopřát jim zážitek, který se jim natolik vryje do paměti, že ho budou chtít zažívat stále znovu, a proto se k nám budou vracet. Napřímo.
Jaký je podle vás ubytovací zážitek budoucnosti?
Základem je a vždy bude kvalitní postel se skvělou matrací, k tomu je však nutné přidat něco navíc, a to je právě naprosto unikátní zážitek a skvělý servis. V Grandhotelu Pupp je to prvotřídní gastronomie, relaxace a wellness a unikátní genius loci.
Získejte e-book plný inspirace od předních profesionálů z oblasti pohostinství.
Přečtěte si 5 exkluzivních rozhovorů se špičkami v oblasti pohostinství. Prozkoumejte 6 konkrétních tipů, které vám pomohou posunout váš byznys.</p>
<p>Chci další inspiraci</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>