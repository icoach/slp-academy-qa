<p>Přehled funkcí pro ambasadory | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Přehled funkcí pro ambasadory
6 minutTento průvodce vás stručně uvede do programu pro ambasadory solidpixels. Ambasadoři mají oproti běžným uživatelům rozšířená práva a mění se také některé procesy.</p>
<p>Jaké benefity ambasadoři získávají?</p>
<p>Prodloužená zkušební doba až na 3 měsíce – uplatňuje se na nově založené weby
Ambasadorská konzole – prostředí, ve kterém si budete moci plně spravovat všechny své projekty z jednoho místa</p>
<p>Funkce a koncepty – pokročilé funkce jako jsou prototypy často používaných sekcí na webu nebo předpřipravené oborové koncepty</p>
<p>Exkluzivní obsah – pravidelné newslettery o produktových novinkách, pokročilé návody
Sleva až 15% – pokud se rozhodnete své klienty také servisovat, můžete dosáhnout až 15% slevy ze všech plánů
Vývojářské nástroje – nástroje pro úpravy na míru vám umožní vkládat vlastní kód nebo upravovat styly</p>
<p>Dvě formy spolupráce
Ambasadorem můžete být již od prvního placeného webu. Stačí se po jeho vytvoření zaregistrovat. Po 5 a více aktivních webech můžete přejít do role partner. Přesné výhody najdete na našem webu.</p>
<p>Jak funguje instalace webů
Všechny nové instalace je třeba provádět pod e-mailem, který byl uveden v registraci do programu. Díky tomu se automaticky přiřadí vývojářská práva k danému webu.</p>
<p>Prodloužená délka zkušební doby na 3 měsíce
Chceme vám dopřát dostatek času pro tvorbu webu, proto mají ambasadoři lhůtu zkušební doby prodlouženou na 60 dní. Pro partnera je to dokonce až 90 dní. Prodloužená trial verze poskytuje dostatečný komfort k přípravě webu pro zákazníka. Aktuální stav trialu vidíte vždy v záhlaví administrace. Pro možnost spojení s vlastní doménou je potřeba přejít do placené verze. </p>
<p>Jak se dozvím o novinkách týkajících se produktu?
Platformu solidpixels neustále posouváme dál, v pravidelných vývojových cyklech nasazujeme nové funkce a postupně je propouštíme uživatelům. Novinky pravidelně publikujeme v sekci Inovace. O změnách, které se budou týkat ambasadorů, se dozvíte prostřednictvím newsletteru.</p>
<p>Sdílené sekce pro rychlou tvorbu obsahu
Plnění obsahu na webu může stát hodně času, a proto jsme vyvinuli funkci sdílených sekcí, díky kterým si vytvoříte vlastní knihovnu typových prvků. Tyto předpřipravené sekce pak máte po ruce na každé stránce. Inspirujte se, jak sekce používat v článku Prototypy sekcí. Přikládáme i návod, který podrobněji ukazuje, jak sekce ukládat, spravovat a využívat na celém webu → Sdílení obsahu mezi stránkami s prototypy sekcí.</p>
<p>Editace hlavičky webu
Nezáleží, jaký výchozí koncept si zvolíte. Ze všech se nyní dostane do libovolných variant hlavičky. Přepnout hlavní navigaci do sidebaru nebo nastavit menu jako hamburger je nyní otázka pár kliknutí. Navíc máte možnost v nastavení designu ovlivnit všechny důležité atributy.</p>
<p>Zkratky v administraci
Sami solidpixels používáme na vývoj všech projektů, proto neustále vylepšujeme funkce, které nám pomohou se rychleji dostat do výsledku. Mezi tyto funkce patří:</p>
<p>Zrychlené mazání sekcí - podržením klávesy cmd (Mac OS) nebo ctrl (Windows) při kliknutí na ikonu smazání sekce se nezobrazí dialog pro potvrzení
Duplikování sekcí - pokud budete přesouvat sekci a zároveň podržíte klávesu cmd (Mac OS) nebo ctrl (Windows), sekce se nepřesune, ale zduplikuje
Rychlý přechod mezi editací stránky a designem - klávesová zkratka cmd / ctrl + shift + E</p>
<p>Editace podpisu v patičce webu
Všechny naše weby nesou v patičce podpis s odkazem na solidpixels, neboť jsme hrdí na každý projekt, který na naší platformě vznikne. Chceme, aby se také naši partneři mohli stejným způsobem prezentovat, a proto mají možnost si podpis libovolně upravit. A jako správní partneři budeme podepsaní společně, bok po boku. </p>
<p>Úpravy stylů a skriptů na míru
Na zakázkových projektech se často vyskytne situace, kdy chcete vykročit z výchozího nastavení vzhledu. Pro takové situace je k dispozici CMS editor kódu, ve kterém si můžete doplnit vlastní styly nebo JS skripty. Editor naleznete v sekci Nastavení &gt; CMS Editor. </p>
<p>Editace kódu textových bloků
Editor textu poskytuje základní sadu obsahu jako jsou nadpisy, různé řezy písma, seznamy nebo odkazy. Možnost upravit zdrojový kód textového bloku vás spolu s vlastními styly posune na úplně jinou úroveň toho, co je v solidpixels realizovatelné.</p>
<p>HTML blok
V základu máte k dispozici blok HTML pro vkládání vlastních prvků. Je to užitečné zejména pro vkládání embed prvků třetích stran. Může se jednat o různé speciální widgety, iframy apod.  </p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>