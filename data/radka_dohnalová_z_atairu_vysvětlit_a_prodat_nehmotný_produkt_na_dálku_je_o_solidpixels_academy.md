<p>Radka Dohnalová z ATAIRU: Vysvětlit a prodat nehmotný produkt na dálku je o | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Rozhovory, Inspirace
Radka Dohnalová z ATAIRU: Vysvětlit a prodat nehmotný produkt na dálku je opravdová výzva
9 minutObsah článku</p>
<p>Diferenciálové jako klíčová pozice budoucnosti
Změna není nový normál
Web jako výzva
Milionové plány</p>
<p>ATAIRU stojí na prahu velkých změn. Chystá se svým vzdělávacím programům věnovaným leadershipu dát digitální podobu a dostat je do roku 2025 k milionu lidí. S jeho zakladatelkou a CEO Radkou Dohnalovou a marketingovým manažerem Petrem Ondrůjem jsme si povídali o tom, proč byznysové rčení „změna je nový normál“ neplatí, proč by firmy neměly ladit různorychlostní týmy na stejnou rychlost nebo o tom, jak se dá díky Pipi Dlouhé punčoše zvládnout naprosto všechno.
Když vcházíme do sídla ATAIRU, dýchne na nás zen. Čisté prostředí obklopené zelení, ticho, minimalistický, ale hřejivý interiér s velkými prosklenými dveřmi, které vedou do malé japonské zahrady. Místo jako stvořené pro kultivací idejí, které posouvají lídry velkých českých firem kupředu. Slovo ATAIRU pochází z řeči brazilského domorodého kmene a znamená partner a průvodce na cestě k novému. A tím přesně tento vzdělávací projekt v lokálním firemním prostředí je.</p>
<p>ATAIRU funguje na českém trhu od roku 2013 a od té doby za sebou dokázalo zanechat působivou stopu jak díky inovativnosti svého přístupu, tak díky portfoliu klientů, kteří využívají jeho know-how. Zaměřuje se na školení a vzdělávání lídrů a manažerů a jejich přípravu na budoucnost. Vede týmy k lepší spolupráci a komunikaci v hybridním prostředí a podporuje firmy, aby byly více flexibilní, inovativní a připravené na současné i budoucí výzvy.
Diferenciálové jako klíčová pozice budoucnosti
Toho se snaží dosáhnout například prostřednictvím svých programů věnujících se leadershipu. „Jde nám o to být maximálně současní a relevantní, proto nabízíme program adaptivního leadershipu, který učí lídry, jak být připravený a reagovat na cokoliv, co může přijít. Adaptivita je o balancování stabilních a dynamických prvků v organizaci. My chceme, aby lídři přemýšleli chytře nad skloubením obojího, aby měli jakousi duální perspektivu.“ říká zakladatelka a CEO ATAIRU. „Ve firmách se některé týmy zabývají stabilními prvky, jako je zisk, struktura a řád, jiné řeší inovace a mají rychlostně velký náskok. To společnosti bohužel často řeší tak, že se snaží oba druhy týmů sladit na stejnou rychlost, to ale může celou firmu výrazně zbrzdit. Podle nás je řešením nová pozice tzv. diferenciálů, kteří fungují jako spojnice mezi jednotlivými týmy, které se posouvají různou rychlostí a umějí je smysluplně propojovat. Diferenciálové jsou aktuálně pro nás v ATAIRU jedním z hlavních témat, jde o trend, který chceme firmy naučit využívat v jejich prospěch.“ dodává.
„Různé rychlosti vývoje jednotlivých týmů společnosti bohužel často řeší tak, že se snaží oba druhy týmů sladit na stejnou rychlost, to ale může celou firmu výrazně zbrzdit.“
Změna není nový normál
Nejen díky příchodu pandemické situace jakožto nepředvídatelné události, která znatelně zahýbala s tržním prostředím a přenastavila všechny doteď jasné pořádky, se čeští lídři začali mnohem víc než kdy dřív soustředit na změnu. „My v ATAIRU v tu tolik oblíbenou mantru, že změna je nový normál, úplně nevěříme. Samozřejmě, že je žádoucí být základně připravený na změny, které mohou přijít, ale stejně tak důležité je soustředit se na stabilní prvky našeho byznysu. Jeff Bezos v jednom ze svých rozhovorů prohlásil 'Všichni se mě pořád ptají na to, co se bude měnit, ale já se soustředím na to, co se měnit nebude.', to je jedna ze zásadních věcí, které se v současnosti snažíme lídrům předat“ říká Dohnalová. Téma neměnných prvků byznysu je také středobodem programu autentického leadershipu, ve kterém ATAIRU mimo jiné pomáhá vychovávat zralé a odolné lídry a budovat zdravou firemní kulturu.</p>
<p>„Je žádoucí být základně připravený na změny, které mohou přijít, ale stejně tak důležité je soustředit se na stabilní prvky našeho byznysu.“Web jako výzva
Prvním touchpointem, jehož prostřednictvím se budoucí absolventi programů s ATAIRU setkávají, bývá web. „Konkrétně pro nás je web něčím extrémně důležitým, ale zároveň extrémně náročným. Umět popsat a vysvětlit produkt, který je nehmotný, neuchopitelný a těžko představitelný, je opravdová výzva.“ popisuje zakladatelka ATAIRU strasti spojené s tvorbou webu. „Zvlášť důležité se naše stránky staly s příchodem covidu, protože jsme přešli s nehmotným produktem z prodeje založeného na osobním doporučení do většího důrazu na prodej online. Právě tam web udělá ten rozdíl mezi tím, kdy si jeho návštěvník říká 'Co to je, vůbec nechápu, co tato služba nabízí a jakým způsobem funguje, už se sem nevrátím.' a 'To vypadá zajímavě, chci vědět víc.'“ říká.</p>
<p>„Umět popsat a vysvětlit produkt, který je nehmotný, neuchopitelný a těžko představitelný, je opravdová výzva.“
„Web musí být hlavně funkční nástroj, potřebujeme, aby byl snadno ovladatelný. Z pohledu UX je důležité, aby byl srozumitelný, návštěvník musí mít možnost snadno navnímat, kdo jsme, co děláme, jaké benefity mu náš produkt přináší a co jsou naše propozice. Měl by vzbudit zájem, nabídnout informace a poskytnout odpovědi stejně snadno jako když přijdete do obchodu a tam vám prodavač nebo prodavačka všechno trpělivě vysvětlí.“ říká Petr Ondrůj, marketingový manažer ATAIRU. Jaký je v praxi rozdíl mezi průměrným a dobrým webem pocítilo ATAIRU s jeho poslední přestavbou. „Součástí naší nové marketingové strategie byla i transformace našeho starého webu na nový, který bude co nejlépe sloužit našim cílům. I díky němu se nám za poslední rok podařilo zvýšit počet poptávek z webu o 60 %.“ dodává.</p>
<p>Popsat a prodat cokoli nehmotného na dálku je výzva, ale není to nemožné. Pomůžeme vám najít cestu</p>
<p>Poptat projekt„Díky solidpixels se nám za poslední rok podařilo zvýšit počet poptávek z webu o 60 %.“
Milionové plány
Ambice ATAIRU na příštích několik let jsou velké. „Chceme do roku 2025 pozitivně ovlivnit milion lidí a naším hlavním želízkem v ohni je v tomto směru ATAIRU LEADERSHIP TV, kterou spouštíme ve spolupráci s naším novým technologickým partnerem MALL.TV.“ říká Dohnalová. „Chceme být schopni ve stejném čase předat své know-how mnohem větší skupině lidí než doteď, proto plánujeme s ATAIRU LEADERSHIP TV jít i do zahraničí. Jedná se o unikátní vysílací formát, kdy v reálném čase přijímáte inspirativní a aktuální obsah, komunikujete s hosty a získáváte jejich perspektivu, během 90 minut se dostanete k insightům, na které často čekáte i měsíce, a to vše zábavnou interaktivní formou, tzv. edutainment. Máme už hotovou i úvodní třídílnou minisérii ‚Jak motivovat lidi v současné době‘, kterou spouštíme 14. 10. 2022 ve 2 odpoledne a už teď se na ni mohou firmy a jednotlivci na našich webových stránkách registrovat. V průběhu loňského a letošního roku jsme si navíc úspěšně odpilotovali zkušební verzi se dvěma seriály - Leading for the future a Well-being.“ vysvětluje.</p>
<p>Radčin oblíbený citát „To jsem nedělala, to mi určitě půjde.“ od Pipi Dlouhé punčochy je jejím mottem vždy, když přichází do ATAIRU s novými tématy a náměty ke změnám, které jsou podle ní instinktivně správně, k jejich sebevědomé prezentaci ale zatím chybí vytvořená zkušenost. To se naposledy stalo právě s ATAIRU LEADERSHIP TV. Rozhodně to však nebylo naposled.</p>
<p>Popsat a prodat cokoli nehmotného na dálku je výzva, ale není to nemožné. Pomůžeme vám najít cestu</p>
<p>Poptat projekt
Více inspirace pro lepší web</p>
<p>Skanska Reality: Veškeré dostupné byty už dnes prodáváme prostřednictvím webu</p>
<p>Srpen  6, 2021</p>
<p>Skanska Reality představuje propojení nadnárodního stavebního a developerského giganta s koncovými uživateli jednoho z jeho produktů - současnými a budoucími obyvateli bytů, které Skanska postavila či právě staví. Prostřednictvím svého nového webu má za úkol dobře představit filozofii společnosti, realizované i právě vznikající projekty. A jako progresivní hráč na trhu s nemovitostmi k tomu potřebuje ty správné prostředky.</p>
<p>Štěpán Klíma z pivovaru Obora: Když se vám utrhne byznys, musíte být připraveni reagovat</p>
<p>Říjen 27, 2021</p>
<p>Na začátku byla chuť dělat pivo pro sebe a pro pár známých. Pivovar Obora začínal před pár lety v malé vesničce v Jižních Čechách jako malý projekt se skromnými ambicemi. Se sládkem a zakladatelem pivovaru Martinem Novákem a brand manažerem značky Štěpánem Klímou jsme probrali, jak si pivovar vybudoval své místo na českém trhu, jak přistupuje k současným trendům, jak změnil strategii v průběhu pandemie nebo jak se dá zvládnout byznys, který se tzv. utrhne.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>