<ol>
<li>Využijte své sociální sítě. | solidpixels academy</li>
</ol>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
5. Využijte své sociální sítě.
4 minutyV předchozím díle věnovaném měření jsme si ukázali, jaké nám může sběr a využití dat přinést výhody a specialista na zlepšování konverzních cest webů Michal Pařízek nám poradil, jak nejlépe začít pracovat s analytickými nástroji. V této části si povíme něco o tom, jak pro podnikání na internetu správně využívat sociální sítě.</p>
<p>Sociální sítě jsou se svou obrovskou uživatelskou základnou pro podniky místem pro budování loajální komunity, se kterou mohou vést přímý dialog o svém produktu. Jsou výborným nástrojem jak k získávání nových zákazníků, tak k opečovávání těch, kteří již v minulosti u firmy/podnikatele nakoupili. Na začátku je potřeba zvolit, které sociální sítě jsou pro váš druh podnikání nejvhodnější. Facebook je platforma, na které najdete prakticky jakoukoli cílovou skupinu (i tu vaši), ostatní mají, co se publika týče, svá specifika. Je potřeba neustále myslet na to, že sociální sítě je nutné tzv. „krmit“ kvalitním autentickým obsahem, který bude mít pro sledující hodnotu. Každá ze sociálních sítí má specifické nástroje určené pro inzerci. V případě Facebooku je to Business Manager. Tam můžete tvořit a sponzorovat různé druhy obsahu a cílit je na konkrétní uživatele. K prodeji produktů můžete využít také Facebook nebo Instagram obchod, relativně nové sekce, prostřednictvím kterých můžete prodávat své produkty přímo v prostředí těchto sociálních sítí. Příspěvkům, které budou obsahovat detail produktu vytvořený přímo na Facebooku, dává algoritmus přednost a mají naději na vyšší potenciální dosah než příspěvky s odkazem na produkt na vašem webu. Samotný nákup je však vždy dokončen na vašem webu.
Odbornice na sociální sítě a spoluzakladatelka agentury Vodka on the rocks Albína Matusevych se s vámi podělí o základní pravidla, kterých byste se měli držet, když začínáte se sociálními sítěmi:</p>
<p>Připravit si strategii. Nastavte si témata, cíle a plánujte. Vystupování na sociálních sítích by mělo jít ruku v ruce s vaší celkovou firemní strategií, ne si žít vlastním životem.</p>
<p>Poznat cílovou skupinu. Jaká témata vaše zákazníky zajímají? Kde jsou a co dělají? Ptejte se, navazujte dialog a budujte komunitu. Zamyslete se i nad tím, jak jejich život ovlivnila krize.</p>
<p>Vzbuzovat emoce. Popisujte benefity, ne vlastnosti. Zákazníka nezajímáte vy, ale to, co pro něj můžete udělat.</p>
<p>Neunavovat a nepřehlcovat. Vyhněte se příliš dlouhým a příliš nudným textům, lidé se na sítě chodí bavit nebo se dozvědět, co je nového.</p>
<p>Zaujmout vizuálem. Zapomeňte na fotobanky a ukazujte skutečné a vlastní fotky, i kdyby ze začátku nebyly dokonalé. Najděte si svůj styl, nejdůležitější je, aby vás zákazníci na první pohled odlišili od konkurence.</p>
<p>Nechat si poradit. Možná můžete čas věnovat něčemu jinému a výhodnější pro vás bude najmout si na sítě profíka. Nemusíte být na všechno sami.</p>
<p>Neřešit jen svoji image na sociálních sítích. Nezapomínejte na to, že marketing v jakékoli podobě je pouze odrazem vašeho skutečného produktu, ne jeho náhradou. Vždy vkládejte maximální úsilí do toho, aby byl váš produkt nebo služba co nejlepší.</p>
<p>Máte v plánu projekt, na který si sami netroufáte? Tak se nám ozvěte, rádi vám pomůžeme vaše podnikatelské sny proměnit v digitální realitu.</p>
<p>Poptat projekt</p>
<p>← Zpět na článek Bez měření se neobejdete.
 Dopředu na článek Obchod kompletně na dálku. →</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>