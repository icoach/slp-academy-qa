<ol>
<li>Obchod kompletně na dálku. | solidpixels academy</li>
</ol>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
6. Obchod kompletně na dálku.
6 minutV předchozím díle věnovaném sociálním sítím jsme si ukázali, jak k online podnikání toto médium správně využívat a odbornice na sociální sítě Albína Matusevych se s námi podělila o základní pravidla, kterých bychom se měli držet, když začínáme se sociálními sítěmi. V této části si povíme něco o tom, jak lze obchodní část podnikání obsloužit čistě na dálku.</p>
<p>Osobní kontakt přestal být i s příchodem aktuální situace pro realizaci obchodů možný. Obchodníci napříč odvětvími začínají fungovat převážně online, což radikálně zkracuje a zefektivňuje obchodní proces. Obchod na dálku není jen jiný, je mnohem lepší. Pojďme si ukázat proč. 
Tvorba nových příležitostí začíná na vašem webu, který můžete pomocí kampaní propagovat ve vyhledávačích i na sociálních sítích. V momentě, kdy na váš web přijde nový návštěvník, je cílem získat jeho kontaktní údaje, k čemuž slouží řada konverzních prvků, které by váš web měl přirozeně obsahovat. Mezi moderní konverze, které mohou vést ke skvělým výsledkům, patří plánování či přímé zahajování online hovorů, chaty a chatboty, nebo „click-to-call“ konverze. Možností je celá řada.
Pokud váš web dokáže generovat odpovídající množství kontaktů na nové klienty (tzv. leady), přichází čas zapojit do hry automatizaci. Tu výborně zvládnou pokročilé CRM nástroje jako je Salesforce, Hubspot či PipeDrive, které přehledně uloží všechny vaše leady (kontakty na potenciální klienty, kteří se zajímají o váš produkt/službu a chtějí s vámi navázat komunikaci), které pak dále zpracovávají v průběhu celého obchodního procesu.
Na plánování následných schůzek vyzkoušejte nástroje jako je Calendly, skrz které si klienti mohou rezervovat schůzky ve vámi předvybraných časech přímo ve vašem kalendáři. Vaší pravou rukou budou následně videokonferenční nástroje, jako je Zoom, Google Meet nebo Teams, jejichž pomocí odbavíte veškerou „face to face“ komunikaci s vašimi klienty.
Zakladatel digitální agentury Breezy Radek Botoš vám popíše svůj obchodní proces, který probíhá čistě na dálku:</p>
<p>Kvalifikace. Ze všech kontaktů, které vám z webu přijdou, bohužel nebudou vaši budoucí klienti a je to tak v pořádku. Na samotném začátku je třeba kontakty umět efektivně roztřídit, abyste měli jasno, komu se vaši obchodníci mají opravdu věnovat a komu nikoliv. A přesně k tomu slouží kvalifikace leadů. Kvalifikaci je možné provádět po telefonu, prostřednictvím dalšího webového formuláře, či třeba na video hovoru. K třídění leadů můžete použít celou řadu modelů, jeden z nejznámějších je model pro kvalifikaci potenciálních zákazníků BANT.</p>
<p>Discovery. Pokud lead projde vaší kvalifikací, dostává se do fáze discovery. V té se prostřednictvím schůzky blíže poznáte s klientem, který vám řekne detailní informace o sobě i o problému, který máte vyřešit. Tady přichází na řadu Calendly a vámi preferovaný videokonferenční nástroj. Při této schůzce se vám může hodit funkce nahrávání, ze záznamu si pak můžete znovu přehrát všechny důležité body a nahrávka skvěle poslouží také při předávání projektu realizačnímu týmu.</p>
<p>Vytvoření a představení nabídky. Po fázi discovery máte k dispozici všechny informace potřebné k vytvoření nabídky. K tomu se vám bude hodit předem připravená šablona, kterou k tomuto účelu budete používat. K představení nabídky si naplánujte videohovor s klientem, všechny potřebné dokumenty mu pošlete e-mailem.</p>
<p>Předání realizačnímu týmu. Po odsouhlasení nabídky a uzavření dohody s klientem následuje fáze předání všech potřebných informací týmu, který bude na zakázce pracovat. K tomu se vám bude hodit nahrávka z discovery meetingu a vyplněný brief (zpracované zadání od klienta).</p>
<p>Vyhodnocování a statistiky. Všechny potřebné statistiky za vás zpracuje vámi používaný CRM systém. Důležité je ale průběžně doplňovat všechna potřebná data a nastavit si, co všechno chceme na konci obchodního procesu vědět.</p>
<p>Průběžná efektivizace procesů. Nestůjte na místě, poučujte se ze svých vlastních chyb a snažte se po každém uzavřeném cyklu efektivizovat jeho jednotlivé kroky. Využívejte automatizace a hledejte maličkosti, které vám ušetří čas - můj tip jsou v tomto směru předpřipravené e-mailové šablony na každý krok procesu.</p>
<p>Máte v plánu projekt, na který si sami netroufáte? Tak se nám ozvěte, rádi vám pomůžeme vaše podnikatelské sny proměnit v digitální realitu.</p>
<p>Poptat projekt</p>
<p>← Zpět na článek Využijte své sociální sítě.
 Dopředu na článek Dostaňte své produkty k zákazníkům. →</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>