<p>Nová pravidla cookie lišty radikálně omezují sběr dat. S námi nezůstanete s | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Nová pravidla cookie lišty radikálně omezují sběr dat. S námi nezůstanete s prázdnou.
11 minutObsah článku</p>
<p>O cookies
V čem spočívá změna
Výjimka
Jaká pravidla musí splnit váš web
Jak funguje naše cookie lišta
Nenecháme vás s prázdnou</p>
<p>Legislativa zavádí pod hrozbou postihů od 1. 1. 2022 změny ve využívání cookies, které se budou týkat každého webového provozovatele. Nová pravidla spočívají v přechodu ze stávajícího režimu opt-out pro používání cookies do režimu opt-in. Změna s sebou nevyhnutelně přinese výrazné omezení množství nasbíraných dat o návštěvnících webů, uživatelům solidpixels by však měla zůstat rozšířená možnost sběru anonymizovaných dat.
O cookies
Pokud už se v problematice cookie lišty vyznáte a zajímá vás pouze, jak funguje ta naše, posuňte se o kousek dál. Pokud chcete znát celý příběh od začátku, pusťme se do toho:
Začneme přiblížením cookies. Jde o malé textové soubory, které jsou ukládané do zařízení uživatele při načtení webové stránky a vypovídají o jeho chování na webu. Bez nich by například nebylo možné zjistit, že uživatel, který se na web vrátí, ho už někdy v minulosti navštívil. To by s sebou neslo v určitých situacích komplikace, jako třeba vyprázdnění nákupního košíku, který uživatel již naplnil, ale pak z webu na chvíli odešel nebo stránku omylem zavřel.
Výše zmíněné cookies klasifikujeme jako tzv. funkční cookies. Cookies jsou dále využívány rovněž pro statistické a analytické účely, například k měření návštěvnosti, sledování pohybu na stránce - proklikávání jednotlivými stránkami, pohyb kurzoru, čas, který na jednotlivých stránkách webu stráví atd. Uživateli často neoblíbený způsob využití cookies je ten pro marketingové účely. Prostřednictvím cookies lze totiž k uživateli přiřazovat i data o jeho nákupní historii a preferencích. Tato data jsou následně využívaná v rámci remarketingu - umožňují na konkrétního uživatele cílit personalizované reklamy na ty produkty, které si s největší pravděpodobností bude chtít zakoupit.
V čem spočívá změna fungování cookies
Říkáte si, že cookie lišta, kde musel uživatel odsouhlasit sběr cookies, existovala i doteď, tak co se vlastně přesně mění? První zásadní změna spočívá v výchozím nastavení využívání cookies při otevření webové stránky uživatelem - na webu sice existovala lišta, ve které uživatel sběr dat mohl zakázat (tzv. opt-out), ale než tak učinil, bylo přesto možné veškerá data sbírat. Část uživatelů byla mylně přesvědčena, že pokud budou cookie lištu ignorovat, nebude se jich sběr týkat a provozovatelé se tak dostali k datům i bez aktivního souhlasu. Za souhlas totiž byl považován už pouhý akt uživatelova pokračování v pohybu na webu. Využívání cookies už s novým nařízením nebude defaultně při otevření stránky možné, dokud ho uživatel explicitně neodsouhlasí (tzv. opt-in). Druhá změna spočívá v přidání možnosti odsouhlasit sběr pouze některých druhů dat. Pokud se webový provozovatel nepřizpůsobí novým pravidlům, hrozí mu postih v podobě pokuty podle GDPR až do výše čtyř procent z jeho ročního obratu.</p>
<p>Výjimka
Výjimkou z potřeby udělení uživatelova souhlasu pro využití cookies jsou situace, při kterých je sběr dat nezbytný pro technické ukládání nebo poskytnutí služby, o kterou má uživatel zájem. Tato výjimka nelze vztáhnout na žádnou vedlejší službu, kterou uživatel na základě svého chování na webu nepožaduje, proto jsou z ní automaticky vyloučeny analytické i marketingové cookies. Používání funkčních cookies je dle nařízení rovněž časově omezeno na poskytování dané služby. Kdy je nutné sbírat data k funkčním účelům a kdy už ne, se bude odvíjet od druhu poskytované služby.
Jaká pravidla musí splnit váš webDle stanovených požadavků GDPR by měl být uživatel dostatečně informován o tom, jaká data chce provozovatel sbírat a k čemu je hodlá využívat. Samotné „souhlasím s používáním cookies“ už nyní nebude dostatečné. Na co si při úpravě cookie lišty dát pozor?Poskytněte dostatek informací. Sepište dokument (informaci o zpracování cookies), ve kterém bude specifikováno kdo jste, jaké typy cookies hodláte používat a k čemu, které nástroje ke sběru dat používáte, jaká jsou práva uživatelů a jak je možné udělený souhlas se sběrem dat odvolat.Nepodmiňujte vstup na váš web souhlasem či nesouhlasem se sběrem dat. Uživatelé by měli mít možnost cookie lištu ignorovat stejně jako doposud, pouze do jejich aktivního souhlasu nesmíte používat jiné než funkční cookies. Obsah webu cookie lištou nezakrývejte ani uživatele neiritujte jejím opakovaným vyskakováním. Zavřít cookie lištu lze udělením nebo odmítnutím cookies. Nenechávejte checkboxy u sbíraných typů dat předvybrané. Pokud dáte návštěvníkovi webu možnost výběru jednotlivých druhů sbíraných dat, nesmí být podle pravidel předem zvolené. Toto neplatí pro tzv. Funkční cookies, které jsou bezprostředně zapotřebí k zajištění základních funkcí webové stránky. Funkční soubory cookie umožňují např. funkci nákupních košíků e-shopů či sledování návštěvnosti webu. Tyto druhy cookies jsou vzhledem ke své podstatě a účelu bez dalšího povoleny a souhlas subjektu údajů se zde nevyžaduje. Funkční cookies jsou využívány vždy.Usnadněte možnost zpětného odvolání souhlasu. Platí, že udělení souhlasu se sběrem dat by mělo být stejně jednoduché jako jeho odvolání. Ideálním způsobem je například vložení odkazu na cookie lištu do patičky, kde ho může návštěvník webu snadno najít, rozkliknout a přenastavit dle svých aktuálních preferencí.Zajistěte stejný vzhled souhlasných i nesouhlasných tlačítek. Souhlas a nesouhlas se sběrem dat bohužel nebude možné odlišit ani graficky. Návštěvník webu musí mít možnost přijmout či odmítnout cookies za naprosto stejných (a to i vizuálních) podmínek.</p>
<p>Tip: Víte, že by váš web měl splňovat všechna pravidla GDPR? Čemu všemu byste měli věnovat pozornost, když chcete, aby bylo u vás vše v pořádku, se dozvíte v tomto článku. S jednotlivými kroky procesu vám skvěle pomůže náš checklist.
Jak funguje naše cookie lištaNa webu postaveném na solidpixels si můžete zapnout zobrazení cookie lišty v nastavení webu. Ve výchozím stavu se nabízí odsouhlasení analytických i marketingových cookies. Samotnou textaci jejích sekcí je nutné upravit podle potřeb vašeho webu. Jednotlivé sekce jsou volitelné a můžete je odebrat, zároveň máte prostřednictvím nastavení volby „Automaticky povolit ve výchozím stavu“ možnost rozhodnout, jestli bude používání cookies ve výchozím stavu zapnuté nebo vypnuté. Dle nových nařízení je však vaší zodpovědností nemít povolený sběr dat před udělením uživatelova souhlasu. Pokud nemáte v administraci vyplněný kód pro Google Analytics nebo Google Tag Manager, bez ohledu na nastavení cookie lišty se žádný trackovací script nenačte a nespustí, žádná data tedy nebude možné sbírat ani v případě, že uživatel jejich sběr odsouhlasí.
Ukázka cookie lišty v souladu s GDPR. Texty je nutné upravit přesně pro vaše účely.</p>
<p>Tip: Ještě neměříte? Tak to honem napravte, přicházíte o klíčová data pro váš byznys. Máme pro vás celou řadu článků, které vám pomohou s orientací v problematice a dovedou vás až do cíle - přečtěte si, proč se bez měření neobejdete v dílu našeho seriálu Jak na přechod do onlinu se specialistou na zlepšování konverzních cest webů Michalem Pařízkem, prohlédněte si náš základní přehled analytických nástrojů nebo je rovnou podle našeho návodu napojte.
Nenecháme vás s prázdnou
Určitě si říkáte, že nová pravidla mohou být velkou komplikací pro vaše byznysové záměry a efektivita vašich marketingových a remarketingových kampaní závratně klesne. Jako solidpixels uživatelé však nemusíte panikařit, jelikož při nesouhlasu návštěvníků se sběrem dat rozhodně nepřijdete o všechno. Pro nastalou situaci připravujeme řešení v podobě umožnění sběru tzv. anonymizovaných dat. Ty budete mít možnost sbírat v případě, že návštěvník vašeho webu sběr dat odmítne nebo bude cookie lištu ignorovat. Tuto volbu bude možné zapnout v nastavení webu, podmínkou bude využití měření pomocí Universal Analytics od Google. 
Přečtě si článek o nastavení cookie lišty na vašem webu na solidpixels.</p>
<p>Je nutné mít na paměti, že nová pravidla přispívají k větší transparentnosti datových procesů směrem k internetovým uživatelům a potažmo spotřebitelům, ti tak mohou svobodněji rozhodovat, jak bude s jejich daty naloženo. To může mít na online podnikatele sice dopad v krátkodobém horizontu, pokud však investují energii to budování dlouhodobého vztahu se zákazníkem prostřednictvím servisu, dobré komunikace, věrnostních programů, benefitů apod., nemusí na nich změna zanechat žádné výraznější následky. Vztah, který zákazník naváže s obchodníkem svobodně a za předem jasně daných podmínek přispívá k lepší vzájemné důvěře a dlouhodobosti daného vztahu.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>