<p>Co mají společného weby těch nejlepších prodejců aut  | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Co mají společného weby těch nejlepších prodejců aut
9 minutObsah článku
 Vyhledávače jako primární zdroj informacíSnižující se frekvence nákupů a podceňování servisuNutnost dobře zvládnuté responzivity5 okamžitých kroků k rychlým výsledkůmJak by to mohlo vypadatCesta zákazníka k nákupu auta je jednou z nejsložitějších vůbec - podle starší studie od Googlu je před finálním rozhodnutím potřeba 900 interakcí se značkou. Zároveň dnes již 95 % zákazníků používá při hledání jejich budoucího vozidla internet. Co přesně při výběru zohledňují? A jak zajistit, že finální interakce proběhne právě na vašem webu?Jestli pandemie v auto moto byznysu něco výrazně změnila, je to určitě posun nákupů do onlinu. Jako zákazník už dnes můžete vyhledat vůz, sjednat si financování, nechat si rozhodnout o úvěru, vybrat čas doručení, rozhodnout se zaplatit poplatek za doručení, nechat si naložit vůz na přepravník a doručit ho až domů, a to vše online. Kompletním procesem nákupu nového vozidla tudíž lze projít aniž byste museli vstoupit do prodejny. Institut pro výzkum mobility BMW Group ve své studii ukazuje, že 67 % řidičů vozů prémiových značek je obecně otevřeno nákupu nového vozu online. Téměř polovina z nich očekává zcela bezkontaktní prodejní proces. Důvěra v nákup na dálku tedy výrazně stoupla. To otevírá všem auto dealerům zcela nové možnosti. A špičky v oboru to dobře vědí.95 % zákazníků používá při hledání jejich budoucího vozidla internet.Vyhledávače jako primární zdroj informacíZákazníci dnes komunikují s vaší značkou mnohem více online než osobně. Vyhledávání je při zvažování koupi auta aktuálně nejčastěji používaným zdrojem informací, předstihujícím televizní reklamu, návštěvu prodejce a dokonce i WOM (word of mouth - osobní doporučení). Podle Googlu a jeho sebraných informacích o spotřebitelích využívá 95 % kupujících vozidel digitální technologie jako zdroj informací. Množství těch, kteří začínají svůj průzkum na internetu, je dvakrát větší, než množství těch, kteří tak činí přímo u prodejce. 60 % všech vyhledávání automobilů se odehrává na mobilních zařízeních.60 % všech vyhledávání automobilů se odehrává na mobilních zařízeních.Snižující se frekvence nákupů a podceňování servisuJedním z nejvýraznějších trendů posledních let je výrazné snížení frekvence nákupu nových aut - za poslední dekádu se doba, po kterou člověk vlastní nové auto, zvýšila ze 4,3 na 6,5 roku. To znamená pro dealery skvělou příležitost zaměřit se na dodatečný prodej nejlépe originálních dílů a servis, což představuje spolehlivý a hlavně opakující se zdroj příjmů.
Podzim je pro většinu motoristů sezónou údržby - je potřeba připravit auto na náročnou zimu, zkontrolovat ho a případně dokoupit vše, co je potřeba. Je důležité si uvědomit, že vliv onlinu je v tomto případě ještě silnější než u nákupu nového vozu. Téměř 25 % všech vyhledávání v oblasti auto moto se týká náhradních dílů, servisu a údržby. A ponákupní péče je nejdůležitější složkou při budování vztahu se zákazníkem. Ten potřebuje vědět, že existujete a můžete vcelku snadno vyřešit jeho problém právě ve chvíli, kdy se mu auto porouchá. Ze statistik totiž vyplývá, že lidé u svých aut nekladou přílišný důraz na prevenci, a tudíž neplánují své kontroly dopředu. Ve skutečnosti více než 40 % zákazníků servisu využívá reaktivní údržbu (tzn. jezdí, dokud se něco neporouchá) oproti běžné pravidelné údržbě.Za posledních deset let se doba, po kterou člověk vlastní nové auto, zvýšila z 4,3 na 6,5 roku. To poskytuje skvělou příležitost soustředit se na ponákupní servis či prodej náhradních dílů.Nutnost dobře zvládnuté responzivityTo nás přivádí k dalšímu důležitému tématu - potřebě pohodlného přístupu z mobilních zařízení. Pokud jedete autem a něco v něm začne vydávat podezřelý zvuk - cvakat, bouchat nebo syčet, naší první reakcí bude okamžité sáhnutí po telefonu. Ve skutečnosti více než polovina vyhledávání souvisejícího s údržbou, servisem a nákupem náhradních dílů přichází z mobilních telefonů.Více než polovina vyhledávání souvisejícího s údržbou, servisem a nákupem náhradních dílů přichází z mobilních telefonů.5 okamžitých kroků k rychlým výsledkům
Pokusili jsme se uvést kontext procesu hledání auta online, tak si pojďme říct, jaké konkrétní kroky může udělat každý prodejce aut, který chce svůj web posunout o úroveň výš:
1. Představte své vozy sami.V tomto si práci nezlehčujte. Autorizovaní prodejci často místo zevrubnějšího představení jimi nabízených vozů odkazují na stránky mateřské společnosti, což jim ale odvádí návštěvníky z webu. Ti mohou následně skrz mateřské stránky najít například prodejce bližšího k jejich bydlišti nebo nějakého s výhodnější nabídkou.
2. Prioritizujte.Zvažte, do čeho budete investovat svou energii. Pokud máte v hlavě složité prvky, jako je konfigurátor pro vozy sestavené na míru a váš budget na stavbu webu je omezený, budete muset s největší pravděpodobností stejně odkazovat na mateřský web. Konfigurace na míru se už dnes přesunula do kategorie neekonomických a složitých procesů pro výrobce. Raději se alespoň v první fázi zaměřte na přehlednou strukturu webu, důležité konverzní prvky, zevrubné detaily jednotlivých vozů a dobře představený systém servisu, tj. části webu, které vám budou přinášet největší zisk.
3. Používejte video.Ukazuje se, že video je v oblasti auto moto velmi mocným nástrojem. 40 % zákazníků, kteří sledují videa o osobních nebo nákladních automobilech, ve výsledku navštíví prodejce, který videa zprodukoval. Velké popularitě se těší i schůzky na dálku prostřednictvím různých video platforem. Tyto hovory mohou být skvělým kanálem pro diskusi, virtuální prohlídku vozu nebo rozhovor o možné konfiguraci vozu. Na plánování videohovorů nebo třeba testovacích jízd vyzkoušejte nástroje jako je Calendly, skrz které si klienti mohou rezervovat schůzky ve vámi předvybraných časech přímo ve vašem kalendáři.
4. Nepodceňujte responzivitu.Zkontrolujte si, jak váš web funguje na mobilu. Zvládnete bez problému přečíst texty? Orientujete se v hlavní navigaci? Provedete snadno konverzi? Nezapomeňte, že zákazníci přicházejí na váš web ve velké míře právě z telefonu, zejména pokud řeší servis. Obecně je míra okamžitého opuštění webů téměř o 10 % vyšší na mobilních telefonech než na počítači. A jestli něco opravdu nepotřebujete, je to právě vysoký bounce rate.
5. Zaměřte se na jasný cíl.Je důležité nezapomenout, kam chcete ve výsledku uživatele dostat. Jasný konverzní prvek ve formě kontaktního formuláře, tlačítka odkazujícího na prodej vozů či vloženého nástroje na bookování testovací jízdy by neměl na vašem webu chybět nebo být zastrčený ve spodních částech webu. Veškerý obsah by měl návštěvníka směrovat právě k němu.Profesionální web můžete mít raz dva. Ať už si ho vytvoříte sami nebo si ho necháte postavit od nás.
Vyzkoušet solidpixelsJak by to mohlo vypadat
Jedním z příkladů skvělého současného auto moto webu jsou stránky autorizovaného prodejce BMW STRATOS AUTO. Jejich síla spočívá zejména v jednoduchosti struktury domovské stránky, kde zákazník najde vše podstatné, aniž by byl přehlcen nadbytečnými informacemi. Skvěle zvládnutá je i hlavní navigace stránky se dvěma nejzásadnějšími konverzními prvky - tlačítky Objednat na servis a Testovací jízda. Přehledné, jasné a účinné.Jungheinrich je sice firma zaměřující se na prodej, přeprodej a servis vozíků pro interní logistiku, její příklad je však výborně vztáhnutelný i na oblast auto moto. Devízou jejich bazarového webu je zejména skvělý názorný filtr v horní části webu. Přehledné zpracování hlavní navigace a všech podstránek, které obsahuje, návštěvníci jistě ocení.Další inspirace pro lepší web</p>
<p>Kompletní návod pro skvělé představení produktů na webu</p>
<p>Návody</p>
<p>Chcete na webu představit vaše produkty tak, aby vyvolávaly emoce, vytvářely silné spojení s lidmi? Zjistěte, jak na to.</p>
<p>Kvalitním obsahem zvýšíte návštěvnost webu. Prozradíme, jak na to a čím začít</p>
<p>Návody</p>
<p>Tento přístup k obsahu zvedl za 2 roky měsíční návštěvnost blogu Mall.cz z nuly na 57 tisíc. A stejný tým copywriterů dokázal po 3 letech spolupráce zpětinásobit organickou návštěvnost webu výrobce žaluzií NEVA z Kralic na Hané. Přečtěte si, jak přemýšlet nad obsahem pro český trh, čemu se vyhnout a co si ujasnit, než se pustíte do psaní prvního článku nebo natáčení videa.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>