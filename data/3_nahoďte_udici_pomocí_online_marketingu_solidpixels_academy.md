<ol>
<li>Nahoďte udici pomocí online marketingu. | solidpixels academy</li>
</ol>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
3. Nahoďte udici pomocí online marketingu.
8 minutV předchozím díle věnovaném provozu služeb online jsme si prošli, jakým způsobem lze poskytovat placený obsah na internetu a tělocvikář a zakladatel hardstyle gymu Železná koule Michal „Radar“ Vrátný ukázal, jaké výhody může přesun služeb na internet přinést. V této části si povíme něco o tom, jak v online podnikání využít magie online marketingu.</p>
<p>V internetových vodách plave spousta zajímavých ryb (tedy zákazníků). Jde jen o to je co nejlépe ulovit. S tím vám pomůže online marketing. Tato oblast marketingu má pro podnikatele celou řadu výhod. Těmi hlavními jsou dostupnost, přesné cílení a dobrá měřitelnost - v reálném čase můžete sledovat výsledky všech svých online marketingových aktivit a průběžně je optimalizovat. Další výraznou výhodou mohou být i nízké vstupní náklady - můžete začít inzerovat s velmi zanedbatelnou částkou, čím více však investujete, tím rychleji dosáhnete svých cílů a zjistíte, jaká forma a nastavení sponzorovaného obsahu vám funguje nebo nefunguje. Využijte síly remarketingu - skvělého nástroje, díky kterému můžete každému členovi vaší cílové skupiny různými cestami postupně servírovat obsah, který je přizpůsoben tomu, v jaké fázi nákupního cyklu se aktuálně nachází. Jeho prostřednictvím můžete oslovit potenciální zákazníky podle toho, jak byli s vaší firmou v kontaktu - zobrazili si vaše video nebo třeba navštívili v určitém časovém období váš web. Online marketing má celou řadu různých forem, některé z nich vás nemusí stát peníze, pouze si na ně musíte najít čas. I to je důvod, proč se tato forma marketingu ideálně hodí pro začínající podnikatele. Jaké nástroje online marketingu můžete využít?</p>
<p>Reklama ve vyhledávání. Jde o reklamu, která se objevuje nad výsledky vyhledávání na Googlu, Seznamu či Bingu/Yahoo. Vede tak na web uživatele, kteří vyhledávají klíčová slova související s vaší nabídkou. Pro většinu firem je to kanál s nejlepšími výsledky.</p>
<p>SEO (optimalizace pro vyhledávače). Optimalizace podoby webové stránky, ale i zmínek na jiných stránkách nebo sociálních sítích, aby ji algoritmus vyhledávačů považoval za dostatečně relevantní a zobrazovala se díky tomu co nejvýše ve výsledcích neplaceného vyhledávání. Jak s efektivní optimalizací pomáhá solidpixels, se dozvíte v tomto článku.</p>
<p>Display (neboli bannerová) reklama. Asi nejviditelnější forma placené online reklamy, nejčastěji skrze služby jako je Google Ads, Sklik, RTB systémy nebo prostřednictvím přímého nákupu od mediálních domů. Uživatelům se zobrazuje na webech, které navštěvují.</p>
<p>E-mail marketing. Jedna z nejefektivnějších forem online marketingu. Probíhá prostřednictvím e-mailové komunikace se zákazníky. Kvalitní obsah, dobře nastavená frekvence i personalizace zde hrají zásadní roli. Stejně tak ale i růst e-mailového listu. Více o napojení webu na newsletter systémy se dočtete zde.</p>
<p>Marketing na sociálních sítích. Sem spadá tvorba obsahu, strategie, následná propagace a komunikace s uživateli na sítích jako je Facebook, Instagram, Linkedin, Twitter atd.</p>
<p>Content. Obsahový marketing je velmi důležitou součástí online marketingu. Generování kvalitního obsahu pro vlastní blog nebo sociální sítě je základním předpokladem pro dobře fungující kampaně a nárůst návštěvnosti webu.</p>
<p>Online marketér a majitel digitální agentury Moonshot Libor Jarolím vám poví, jaké základní kroky by měl udělat každý podnikatel, který chce začít s online marketingem:</p>
<p>Zjistit, kdo jsou vaši zákazníci. Pokud máte rozjetý byznys, měli byste už mít přibližnou představu o tom, kdo jsou vaši zákazníci, jaké řeší problémy, co hledají a kde na internetu je můžete potenciálně najít. Pokud teprve začínáte, definujte si, kdo chcete, aby byli vaši budoucí zákazníci a zařaďte si je podle základních kritérií do konkrétních skupin. Můžete je roztřídit sociodemograficky či podle toho, o co se zajímají, co hledají na internetu nebo co mají rádi. Čím konkrétněji si vydefinujete svou cílovou skupinu, tím lépe.</p>
<p>Rozmyslet si, kam je chcete přivést. Kampaně nemusí vést jen na web, můžete zákazníky přivést například na vaši stránku na sociálních sítích, provést s nimi celý obchod na chatu v messengeru nebo je skrz tzv. call only ads dovést k telefonátu s vámi. Mít cílové konverzní akce na webu je ale výhodnější, zvlášť v případě, kdy prodáváte dražší či složitější produkt, protože máte mnohem víc prostoru na jeho kvalitní představení.</p>
<p>Zjistit, jak jim o sobě můžete dát vědět. Jak se zákazníci dozví, že zrovna vy dokážete vyřešit jejich problémy? Měli byste být u toho, když je teprve začínají řešit. Pokud víte o cílové skupině, která bude daný problém řešit někdy v budoucnu, není od věci začít od bannerové reklamy či sponzorovaného obsahu na sociálních sítích, touto cestou vybudujete povědomí o své existenci a uživatelé v budoucnu kliknou na vaší reklamu s větší pravděpodobností. V opačném případě je výhodné začít od analýzy klíčových slov a kampaní ve vyhledávání. Touto cestou se dozvíte, jestli vámi nabízené řešení vůbec někdo vyhledává, pod jakými klíčovými slovy a jak často.</p>
<p>Zamyslet se nad konverzemi. (Jde o většinou obchodní cíl webu, při kterém se z návštěvníka stává náš zákazník či se k tomu přiblíží.) Chtějí vaši zákazníci provést klasický e-shopový nákup? Hodí se pro druh vámi nabízené služby či produktu spíše poptávkový formulář? Nebo chcete, aby vám raději zavolali? Podle předmětu vašeho podnikání a preferencí vašich zákazníků určete vhodný druh a formu konverzních akcí.</p>
<p>Začít s kampaněmi. Podle všech doteď určených proměnných zvolte vhodnou formu vašich online kampaní a spusťte je. I když už kampaň běží, práce na ní nekončí. Je potřeba ji neustále sledovat, průběžně vyhodnocovat podle stanovených cílů a přizpůsobovat její nastavení či obsah dosavadním výsledkům.</p>
<p>Máte v plánu projekt, na který si sami netroufáte? Tak se nám ozvěte, rádi vám pomůžeme vaše podnikatelské sny proměnit v digitální realitu.</p>
<p>Poptat projekt</p>
<p>← Zpět na článek Poskytujte své služby v podobě placeného obsahu na vašem webu.
 Dopředu na článek Bez měření se neobejdete. →</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>