<p>Lidé už hledají právní pomoc hlavně na internetu. Jak vytvořit web, který z | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
Lidé už hledají právní pomoc hlavně na internetu. Jak vytvořit web, který z nich udělá vaše klienty
8 minutObsah článku</p>
<p>Poradenství na dálku táhne
Social proof se počítá
6 okamžitých kroků k rychlým výsledkům
Jak by to mohlo vypadat?</p>
<p>Proces hledání právníka či právní kanceláře se s každým dalším rokem odehrává ve stále více případech online. Dnes již téměř 80 % nových klientů používá při hledání právní pomoci internet. Co přesně při výběru zohledňují? Jak má vypadat současný profesionální právnický web? A jak je to vlastně s trendem neformální online prezentace?
Práce dobrých právnických a advokátních firem či vytížených právních „volnonožců“ vždy fungovala na principu osobních doporučení. Případ střídal případ a dobrá pověst byla šířena pomocí principu WOM (word of mouth). Částečně tak spousta firem funguje do dneška, do procesu výběru právníka však s příchodem internetu přibyla důležitá proměnná - hledání informací online. Dnešní internetoví uživatelé mají totiž rádi na výběr. Doporučené kontakty, které nasbírali přes přátele a známé, zpravidla podrobují zevrubnému online zkoumání, hledají jak praktické informace (kde se firma nachází, její kontakty či zaměření), tak informace z dalších zdrojů - zkušenosti a recenze, zmínky o firmě na sociálních sítích apod. Důležitým záchytným bodem je v rámci tohoto hledání samozřejmě web. Ten potenciálním klientům poskytne přesný obrázek toho, komu svěří do rukou svůj případ.
Poradenství na dálku táhne
Jaké aktuální statistiky o procesu hledání právní pomoci na internetu by měly všechny současné firmy zajímat? Velký rozdíl se za poslední roky (samozřejmě zejména vinou pandemie) odehrál v otázce poradenství na dálku. 79 % klientů totiž dnes upřednostňuje možnost vzdáleného poradenství ve srovnání s 23 % v roce 2018. Tento posun je způsoben hlavně vývojem návyků - přes první vlny pandemie jsme si zvykli poměrně efektivně fungovat na dálku a podařilo se nám ve velké míře překonat krizi důvěry k službám nabízeným a vykonávaným online. Zároveň nám všem došlo, že nemusíme přistupovat ke kompromisům jen proto, že ideální řešení - třeba právě ve formě skvělé právní kanceláře - je od nás moc daleko. Díky tomu dnes 39 % potenciálních klientů přesvědčí k výběru právníka třeba to, že nabízí online booking schůzek a konzultací.
39 % potenciálních klientů přesvědčí dnes k výběru právníka to, že nabízí online booking schůzek a konzultací.Social proof se počítá
Najít dobrého právníka není z podstaty věci stejný proces jako najít dobrý šampón. Něco mají ale tyto dva případy přesto společné. V obou těchto situacích totiž uživatelé rádi vyhledávají a pročítají recenze ostatních uživatelů. Řešení právního případu může být často vcelku intenzivním zážitkem, kdy ke spokojenosti klientů vedou detaily. Pokud klienti vyjdou ze spolupráce s právníkem spokojení, rádi se o svou zkušenost podělí s ostatními uživateli. A ti na recenze opravdu slyší. 49 % potenciálních klientů totiž přesvědčí k výběru právníka právě pozitivní recenze na internetu.
49 % potenciálních klientů přesvědčí k výběru právníka pozitivní recenze na internetu.Hledání právníka je proces specifický i svou délkou. 78 % lidí věnuje průzkumu více než jeden den. Je proto naprosto normální, že velká část návštěvníků právnický web opustí, aniž by vyplnila kontaktní formulář. To je skvělá příležitost pro retargetingové reklamy, které připomenou potenciálním klientům existenci firmy a nabídnou personalizovaný obsah, který by je mohl zajímat a pomoct jim s jejich problémem.</p>
<p>Zdroj: www.prolawgue.com/changing-client-needs-behaviour-why-legal-organisations-need-to-look-out/
6 okamžitých kroků k rychlým výsledkům
Pokusili jsme se uvést kontext procesu hledání právníka online, tak si pojďme říct, jaké konkrétní kroky může udělat každý právník, který chce svůj web posunout o úroveň výš:</p>
<ol>
<li>
<p>Nebojte se recenzí. V právnických kruzích často panuje obava, že zveřejněním recenzí bude narušena diskrétnost a vztah s klientem. Nemusí však tomu tak být. Není nutné zacházet do detailů jednotlivých případů, každého návštěvníka zajímají spíše obecnější informace, například jaká byla komunikace s právníkem, jestli pro klienta bylo vždy vše dostatečně srozumitelné, transparentní atd. V právním světě existuje i celá řada prestižních ocenění, kterými by též bylo škoda se na webu nepochlubit.</p>
</li>
<li>
<p>Přehledně komunikujte své zaměření. Právo má celou řadu různých specializací. Dejte jasně vědět, čemu se konkrétně věnujete, představte danou oblast a kolegy v týmu, kteří se jí věnují. Ušetříte si velkou část úvodního vysvětlování.</p>
</li>
<li>
<p>Zkroťte v sobě nemoc z povolání. V právu je často důležité vysvětlovat vše do detailu, popisovat natolik přesně, aby nezbyl žádný prostor pro špatnou interpretaci nebo nejasnost. To u webu neplatí. Nezahlcujte své weby zbytečně textem, zjednodušujte a snažte se být co nejvíc struční a věcní. Klienti ocení, když bude váš web přehledný a srozumitelný.</p>
</li>
<li>
<p>Nemusíte být neformální, ale nebuďte včerejší. Když hledáme právníka, chceme odbornost, profesionalitu, úroveň a důveryhodnost. To jsou kvality, které jsou často komunikovány formálním způsobem. Není potřeba dělat kompromisy v oblasti tónu komunikace či stylu oblékání. Je však důležité přiblížit se době, ve které své služby nabízíte. Váš web by proto měl být srozumitelný, jednoduchý a hlavně funkční.</p>
</li>
<li>
<p>Na detailech záleží. Nezapomeňte na všechny legislativně vyžadované náležitosti, které web musí splňovat - správná podoba cookie lišty, přesnost obchodních podmínek atd. Když ukážete, že tyto záležitosti hravě zvládnete a dáte si záležet na jejich zpracování, je to pro klienta ukazatelem toho, že jste člověk/firma na správném místě.</p>
</li>
<li>
<p>Jasný cíl. Je důležité nezapomenout, kam chcete ve výsledku uživatele dostat. Jasný konverzní prvek ve formě kontaktního formuláře, tlačítka odkazujícího na e-mail či vloženého nástroje na bookování schůzek by neměl na vašem webu chybět a veškerý obsah by měl návštěvníka vést právě k němu.
Jak by to mohlo vypadat?
Jedním z příkladů skvělého současného právnického webu jsou stránky advokátní kanceláře Bříza &amp; Trubač. Jejich síla spočívá zejména v detailně promyšlené struktuře, díky které nejsou jednotlivé stránky zahlceny opakujícími se informacemi, místo toho jsou mezi sebou dobře provázány. Nápadité vizuály jsou velmi svěží, zároveň však dostatečně seriózní. Uvolněné fotky sympatického týmu jsou výborný bonus.</p>
</li>
</ol>
<p>Devízou webu kanceláře Sedlakova Legal je velmi současný design, uspořádanost veškerých prezentovaných informací i skvělá práce s referencemi. Každého návštěvníka hledajícího právní pomoc jistě potěší i přítomnost a zpracování podstránky s nějčastěji kladenými dotazy.</p>
<p>Další inspirace pro lepší web</p>
<p>Kompletní návod: skvělé představení služeb na webu</p>
<p>Návody</p>
<p>Naučte se představovat vaše služby na webu způsobem, který konvertuje návštěvníky v zákazníky a prezentuje vás jako respektované odborníky. </p>
<p>Jak na skvělou landing page</p>
<p>Návody</p>
<p>Jedna z největších překážek při komunikaci s dnešním uživatelem internetu je jeho roztříštěná pozornost. Důležitá sdělení je proto potřeba maximálně zjednodušit, jasně formulovat a očistit od všech zbytečných podnětů. V tom nám může skvěle pomoci landing page.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>