<ol>
<li>Poskytujte své služby v podobě placeného obsahu na vašem webu. | solidpixels academy</li>
</ol>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Inspirace
2. Poskytujte své služby v podobě placeného obsahu na vašem webu.
5 minutV předchozím díle věnovaném webu jsme si prošli, na co je nutné se při jeho tvorbě zaměřit, jaké typy webu se hodí pro jaký typ podnikání a zprostředkovali jsme vám tipy od solidpixels ambasadora a grafického designéra Lukáše Jocha. V této části si povíme něco o možnosti poskytování služeb v podobě placeného obsahu na webu.</p>
<p>Pokud poskytujete služby, které lze dostat k zákazníkům i na dálku (příkladem mohou být sportovní, jazykové, umělecké či jiné kurzy, koučink, média atd.), máte v aktuální situaci velkou výhodu. Tyto „bezkontaktní“ druhy služeb lze totiž (zejména ve formě videoobsahu) provozovat online vcelku snadno. Na trhu existuje celá řada platforem, skrz které ho můžete dostat k zákazníkům, mezi nejznámější patří samozřejmě Youtube, Vimeo atd. Monetizace obsahu poskytovaného skrze tyto platformy je však problematická. Pokud zvolíte tuto cestu, budete závislí na příjmech z reklam či na přímých „donatech“ od vašich podporovatelů. Alternativní možností může být poskytování vaší služby v podobě placeného obsahu na vašem webu. Tam můžete mít absolutní kontrolu jak nad cenou své služby, tak nad jejím rozvrstvením či formou. Můžete svým zákazníkům poskytnout přístup k veškerému svému obsahu, pouze k části, nebo jim ho můžete dávkovat postupně a provádět je jednotlivými levely vašeho kurzu. 
Tělocvikář Michal „Radar“ Vrátný, zakladatel hardstyle gymu Železná koule, vám na jejím příkladu ukáže, co všechno vám může přinést přesun vašeho byznysu do online prostředí:</p>
<p>Nezávislost. Aktuální situace je výzva pro všechny a pro sektor služeb především. Částečný přesun byznysu online je ale celkem elegantním řešením momentální situace. A pokud působíte v oblasti zdraví a fitness, byla by škoda pandemické situace nevyužít. Lidé zavření na každodenním homeofficu vás potřebují!</p>
<p>Rozšíření komunity. O tom, že cvičení v Kouli přináší výsledky, se nám celkem úspěšně povedlo přesvědčit poměrně velkou skupinu Pražáků. Jak k tomu ale přijdou třeba ve Frýdku-Místku nebo Chomutově? Díky přesunu do online prostředí už nemusíme být vázáni jen na lokální komunitu cvičenců, naše know-how teď můžeme sdílet i do odlehlejších lokalit, jako je Brno.</p>
<p>Urychlení růstu byznysu. Právě díky tomu, že online koučink, který jsme s Koulí rozjeli, není závislý na kapacitě našeho gymu nebo počtu trenérů, můžeme celou věc mnohem snadněji škálovat, aniž bychom museli investovat čas, peníze a energii do budování nové tělocvičny. A to znamená rychlejší růst našeho byznysu i celé komunity.</p>
<p>Stejnou strukturalizaci vašeho působení jako v offlinu. Velkou výzvou pro nás bylo právě přenesení struktury celého tréninkového plánu do online prostředí. Naštěstí to vyšlo a my tak máme dobrý přehled nad tím, jak daleko v plánu naši studenti jsou. Díky uzavřené facebookové skupině a pravidelné komunikaci s trenéry jsme schopni zachytit a vyřešit značnou část technických chyb a být studentům k dispozici v reálném čase. Jedna z nejdůležitějších věcí, kvůli kterým se lidé do Koule vrací, a to komunikace s komunitou a zábava, je tak k dispozici alespoň virtuálně.</p>
<p>Čas se zlepšovat. Na online prostředí je super to, že co jednou stvoříte, to vám zůstane. A můžete to používat pořád dokola. To vám rozváže ruce pro další aspekty vaší práce, jako je třeba komunikace se zákazníky, marketing a nebo vlastní vzdělávání.</p>
<p>Uvažujete o přesunu své služby online? Pomůžeme vám. Kontaktujte nás, domluvte si s námi schůzku a společně vymyslíme, jak na to.</p>
<p>Kontaktovat obchod</p>
<p>← Zpět na článek Web je vaší alfou i omegou.
 Dopředu na článek Nahoďte udici pomocí online marketingu. →</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>