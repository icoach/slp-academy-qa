<p>Vytvoření a správa blogu | solidpixels academy</p>
<p>Menu</p>
<p>cs en</p>
<p>BlogVše Inspirace Návody Případové studie Rozhovory OborySlužby Gastronomie Hotely Ambasadoři NápovědaZačínáme se solidpixels Základní bloky Pokročilé bloky Design Funkce Nastavení webu Inovace Video návody</p>
<p>Vyhledávání</p>
<p>Začít zdarma</p>
<p>cs en</p>
<p>Funkce
Vytvoření a správa blogu
7 minutObsah článku</p>
<p>Založení nového článku</p>
<p>Nastavení článku
Třídění článků pomocí kategorií a tagů
Autoři článků</p>
<p>Přidání výpisu článků do stránky</p>
<p>Přizpůsobení vzhledu výpisu článků</p>
<p>Nastavení blogu</p>
<p>Představíme si jak vytvořit a spravovat blog na webu solidpixels. Snadno můžete vytvářet samostatné články a ty dále kategorizovat. Na webu pak můžete použít kompletní výpis všech článků nebo jen vybranou část. 
Založení nového článku 
Články je třeba nejdříve založit v databázi. Každý článek má vlastní stránku a nastavení.
Pro založení článku:</p>
<p>v hlavní navigaci přejděte do záložky Články a v pravém horním rohu klikněte na Nový záznam,
zadejte název článku a klikněte na Uložit,
otevře se detail článku, kde skládáte obsah blok po bloku stejně jako na běžných stránkách webu,
v nastavení článku přiřaďte tagy a kategorie, doplňte anotaci, meta tagy, případně fotku pro výpisy,
po dokončení úprav je třeba článek publikovat, na stránce s editací obsahu článku klikněte na tlačítko Zveřejnit. </p>
<p>TIP: Pozor na datum publikace. Pokud nastavíte datum v budoucnosti, článek se po zveřejnění zobrazí až ve zvolené datum. 
Nastavení článku
U každého článku můžete nastavit doplňující informace například autora článku, popisek či open graph tagy:</p>
<p>přejděte na detail článku, který chcete upravovat,
v přepínači vlevo nahoře klikněte na ozubené kolečko,
v nastavení jsou tři záložky, v každé upravujete jiné informace:</p>
<p>Záložka Nastavení obsahuje informace, které se propisují v hlavičce článku nebo v jejich výpisech:</p>
<p>název a autor článku,
datum a čas publikace můžete nastavit i do budoucna, článek se poté na webu  zobrazí až v zadaný datum a čas,
kategorie a tagy pro třídění článků,
anotace se zobrazí ve výpisu článků,
galerie, do které můžete přidat obrázek pro výpisy a hlavičku článku.</p>
<p>V záložce SEO nastavíte informace pro vyhledávače a sociální sítě:</p>
<p>titulek je text, který se zobrazí ve vyhledavačích jako nadpis výsledku a v kartě prohlížeče,
URL adresa článku, ve výchozím nastavení se aktualizuje podle názvu stránky, ale měnit ji můžete i nezávisle na dalším nastavení,
pomocí popisku nastavíte tag meta description,
Open Graph tagy titulek a popisek ovlivňují, v jaké podobě se zobrazí odkaz při sdílení na sociálních sítích.</p>
<p>Více o vlastnostech a funkcích, které vám pomohou při SEO optimalizace najdete v článku Jak vám s optimalizací pomůže nástroj solidpixels.
Třídění článků pomocí kategorií a tagů
Třídění článků podle kategorií a tagů vám umožní pracovat samostatně s články na odlišené téma. Funkčnost kategorií a tagů je u článků stejná.
Pro přiřazení článku ke kategorii nebo tagu:</p>
<p>v hlavní navigaci vyberte záložku Články a poté Kategorie (nebo Tagy),
v pravém horním rohu klikněte na tlačítko Nový záznam,
vyplňte název a záznam uložte,
jděte do nastavení článku, který chcete zařadit ke kategorii nebo tagu,
v záložce Nastavení přiřaďte článku dané kategorie nebo tagy.</p>
<p>Pro každý tag i kategorii automaticky vznikne stránka s výpisem článků. Najdete ji na url vasedomena.cz/blog/nazev-kategorie
Autoři článků
Ke každému článku můžete přiřadit autora:</p>
<p>v hlavní navigaci vyberte záložku Články a poté Autoři,
v pravém horním rohu klikněte na tlačítko Nový záznam,
vyplňte Pseudonym případně další položky, které chcete využívat,
záznam uložte,
přejděte do nastavení konkrétního článku,
vyberte autora článku.</p>
<p>Po založení autora v administraci automaticky vznikne stránka s výpisem článků autora. Najdete ji na url vasedomena.cz/blog/pseudonym-autora.
Stejně jako u článků můžete v nastavení přidat další informace a nastavit parametry pro SEO. V záložce Články se vypisují všechny články napsané daným autorem.
Kromě toho můžete informci o autorovi článku zobrazit v hlavičce článku nebo ve výpisu článků. To nastavíte přímo v nastavení výpisu.
Přidání výpisu článků do stránky
Do jakékoliv stránky na vašem webu můžete přidat výpis článků:</p>
<p>přejděte do editace stránky, do které chcete přidat výpis článků,
z nabídky bloků vyberte Výpis a přetáhněte blok do stránky,
kliknutím na výpis přejdete do jeho nastavení,
vyberte záložku Data a jako zdroj vyberte Články:</p>
<p>výpis můžete omezit na články konkrétního autora, z kategorie, tagu nebo ručně vybrat jednotlivé články, které se budou zobrazovat,
nastavit řazení článků (od nejstarších nebo naopak od nejnovějších),
omezit počet položek, které se zobrazují.  </p>
<p>Na webu můžete mít libovolný počet výpisů, každý může zobrazovat jiná data a mít odlišný vzhled. 
Přizpůsobení vzhledu výpisu článků
Každý výpis v nastavení přizpůsobíte vašim potřebám:</p>
<p>přejděte do nastavení výpisu,
vyberte záložku Vzhled, nastavit můžete například:</p>
<p>výpis článků ve sloupcích nebo jako seznam,
zobrazení obrázků a metadat,
počet sloupců,
nebo zvýraznění první položky. </p>
<p>Nastavení blogu
Pro nastavení blogu:</p>
<p>v hlavní navigaci vyberte záložku Články a poté Nastavení,
v nastavení můžete měnit:</p>
<p>prefix url adresy, který bude použitý v adrese všech článků. Např. pro "clanky" se adresa zobrazí ve tvaru vasedomena.cz/clanky/nazev-clanku
formát data na výpise i detailu článků
zobrazení odkazů na sdílení článku na sociální sítě.</p>
<p>Podpora
 Inspirace
Nápověda
Inovace
Videonávody
 Produkty a řešení
 Digitalizace služebWebové stránkyLanding pagesKariérní stránky Získejte zdarma náš měsíční newsletter s tipy pro lepší web. Přidejte se k více jak 7 000 lidí.</p>
<p>E-mail*</p>
<p>Odeslat</p>
<p>Vyzkoušejte solidpixels zdarma</p>
<p>Tento web běží na solidpixels.</p>